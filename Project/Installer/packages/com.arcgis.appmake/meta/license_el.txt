ΣΗΜΑΝΤΙΚΟ - ΔΙΑΒΑΣΤΕ ΠΡΟΣΕΚΤΙΚΑ
(E204CW 09/22/2016)

Εφόσον δεν υπερισχύσει υπογεγραμμένη συμφωνία αδειοδότησης έναντι αυτής μεταξύ υμών και της Esri, η Esri προτίθεται να σας παρέχει τις Παροχές Esri, μόνο εφόσον αποδεχθείτε όλους τους όρους και τις προϋποθέσεις που περιέχονται στην παρούσα Συμφωνία Αδειοδότησης. Παρακαλείστε να διαβάσετε προσεκτικά τους όρους και τις προϋποθέσεις. Απαγορεύεται η χρήση των Παροχών Esri, έως ότου συμφωνήσετε με τους όρους και τις προϋποθέσεις της Συμφωνίας. Αν δεν συμφωνείτε με τους όρους και τις προϋποθέσεις όπως αναφέρθηκε, κάντε κλικ στο "Δεν δέχομαι τη συμφωνία" παρακάτω. Στη συνέχεια θα μπορέσετε να ζητήσετε επιστροφή του ποσού που καταβλήθηκε.

Η παρούσα Συμφωνία Αδειοδότησης συνάπτεται μεταξύ υμών ("Πελάτης") και της Environmental Systems Research Institute, Inc. ("Esri"), εταιρείας με έδρα την Καλιφόρνια, στη διεύθυνση 380 New York Street, Redlands, California 92373-8100 USA.

1.0 ΓΕΝΙΚΗ ΠΑΡΑΧΩΡΗΣΗ ΔΙΚΑΙΩΜΑΤΩΝ ΚΑΙ ΠΕΡΙΟΡΙΣΜΟΙ

1.1 Το Συνημμένο A περιέχει τους ορισμούς των όρων με κεφαλαία, οι οποίοι χρησιμοποιούνται στην παρούσα Συμφωνία. Κάθε ενότητα της παρούσας Συμφωνίας μπορεί να περιλαμβάνει πρόσθετους ορισμούς, οι οποίοι χρησιμοποιούνται αποκλειστικά στην εν λόγω ενότητα.

1.2 Παραχώρηση Δικαιωμάτων. Σε αντάλλαγμα για την καταβολή όλων των ισχυόντων τελών από τον Πελάτη και σύμφωνα με την παρούσα Συμφωνία, η Esri παραχωρεί στον Πελάτη ένα προσωπικό, μη αποκλειστικό, μη μεταβιβάσιμο δικαίωμα για

α.	Χρήση των Παροχών Esri, όπως ορίζονται στην Τεκμηρίωση και στα αντίστοιχα Έγγραφα Παραγγελίας,
β.	Αντιγραφή και δημιουργία παράγωγων έργων της Τεκμηρίωσης για εσωτερική χρήση του Πελάτη, σε συνδυασμό με την εξουσιοδοτημένη χρήση των Προϊόντων από αυτόν. Ο Πελάτης θα συμπεριλάβει την κάτωθι ειδοποίηση απόδοσης πνευματικών δικαιωμάτων με την οποία αναγνωρίζονται τα ιδιοκτησιακά δικαιώματα της Esri και των αδειοδοτών της σε κάθε παράγωγο έργο:

"Τμήματα του παρόντος εγγράφου περιλαμβάνουν πνευματικά δικαιώματα της Esri και των αδειοδοτών της και χρησιμοποιούνται με χορήγηση αδείας. Copyright (c) [Ο Πελάτης συμπληρώνει την πραγματική ημερομηνία ή ημερομηνίες των πνευματικών δικαιωμάτων από το αρχικό υλικό.] Esri και αδειοδότες αυτής. Με επιφύλαξη παντός δικαιώματος."

Οι παραχωρήσεις των δικαιωμάτων στην παρούσα ενότητα (i) διατηρούνται για τη διάρκεια εγγραφής ή της αντίστοιχης Διάρκειας ισχύος ή επ' αόριστο εάν δεν ισχύει ή δεν αναφέρεται Διάρκεια ισχύος στα Έγγραφα Παραγγελίας και (ii) υπόκεινται σε πρόσθετα δικαιώματα και περιορισμούς στην παρούσα Συμφωνία, συμπεριλαμβανομένου του Συνημμένου B.

1.3 Πρόσβαση Συμβούλου ή Προμηθευτή. Ο Πελάτης μπορεί να εξουσιοδοτήσει τους συμβούλους ή προμηθευτές αυτού να προβούν σε χρήση των Παροχών Esri, αποκλειστικά προς όφελος του Πελάτη. Ο Πελάτης είναι αποκλειστικά υπεύθυνος για τη συμμόρφωση των συμβούλων και προμηθευτών του με τη Συμφωνία και θα φροντίζει ότι κάθε σύμβουλος ή προμηθευτής θα παύουν τη χρήση των Παροχών Esri μετά την ολοκλήρωση της εργασίας για λογαριασμό του Πελάτη. Απαγορεύεται η πρόσβαση σε ή χρήση των Παροχών Esri από συμβούλους ή προμηθευτές, η οποία δεν γίνεται αποκλειστικά προς όφελος του Πελάτη.

1.4 Άδεια αξιολόγησης και άδειες χρήσης εκδόσεων beta. Τα προϊόντα αποκτώνται με άδεια αξιολόγησης ή συνδρομή ή στα πλαίσια προγράμματος έκδοσης beta για σκοπούς αξιολόγησης και δοκιμής μόνο και όχι για εμπορική χρήση. Κάθε τέτοια χρήση γίνεται με ευθύνη του Πελάτη και τα Προϊόντα αυτά δεν πληρούν τις προϋποθέσεις για Συντήρηση. Αν ο Πελάτης δεν μετατρέψει την άδεια αξιολόγησής του σε αγορασμένη άδεια ή συνδρομή πριν τη λήξη της περιόδου αξιολόγησης, κάθε περιεχόμενο και προσαρμογές που έχει πραγματοποιήσει στη διάρκεια αξιολόγησης θα χαθούν οριστικά. Αν ο Πελάτης δεν επιθυμεί να αγοράσει άδεια ή συνδρομή, θα πρέπει να εξάγει αυτό το περιεχόμενο πριν το τέλος της περιόδου αξιολόγησης.

1.5 Εκπαιδευτικά προγράμματα. Ο Πελάτης συμφωνεί να χρησιμοποιεί τις Παροχές Esri που προσφέρονται στα πλαίσια εκπαιδευτικού προγράμματος, αποκλειστικά για εκπαιδευτικούς λόγους κατά τη Διάρκεια ισχύος της εκπαιδευτικής χρήσης. Ο Πελάτης δεν θα χρησιμοποιήσει τα προϊόντα για Διαχειριστικούς Σκοπούς, εκτός εάν έχει εξασφαλίσει μία άδεια για Διαχειριστική Χρήση. Ως "Διαχειριστική Χρήση" νοούνται οι διαχειριστικές δραστηριότητες που δεν σχετίζονται άμεσα με τη διδασκαλία ή την εκπαίδευση, όπως η αντιστοίχηση πόρων, η διαχείριση εγκαταστάσεων, η δημογραφική ανάλυση, η δρομολόγηση, η ασφάλεια του πανεπιστημιακού χώρου και η ανάλυση προσβασιμότητας. Ο Πελάτης δεν επιτρέπεται να χρησιμοποιήσει τα Προϊόντα για εμπορικούς ή κερδοσκοπικούς λόγους.

1.6 Προγράμματα χορήγησης. Ο Πελάτης μπορεί να χρησιμοποιήσει τις Παροχές Esri που παρέχονται στα πλαίσια προγράμματος χορήγησης, μόνο για μη εμπορικούς λόγους. Ο Πελάτης δεν επιτρέπεται να χρησιμοποιήσει τις Παροχές Esri για εμπορικούς ή κερδοσκοπικούς λόγους, εξαιρουμένης της κάλυψης κόστους χρήσης και λειτουργίας των Παροχών Esri.

1.7 Άλλα προγράμματα περιορισμένης χρήσης της Esri.Εάν ο Πελάτης αποκτήσει Παροχές Esri στο πλαίσιο οποιουδήποτε προγράμματος περιορισμένης χρήσης που δεν αναφέρεται παραπάνω, η χρήση των Παροχών Esri από τον Πελάτη ενδέχεται να υπόκειται στους όρους που ορίζονται στην ισχύουσα σελίδα παρουσίασης ή φόρμα εγγραφής ή σε αυτούς που περιγράφονται στον ιστότοπο της Esri, επιπροσθέτως των μη αντιφατικών όρων της παρούσας Συμφωνίας.

1.8 Επιφύλαξη δικαιωμάτων. Όλες οι Παροχές Esri είναι προστατευόμενα με πνευματικά δικαιώματα έργα της Esri ή των αδειοδοτών αυτής. Κάθε δικαίωμα που δεν παραχωρείται ρητά στην παρούσα Συμφωνία, επιφυλάσσεται.

2.0 ΟΡΟΙ ΧΡΗΣΗΣ ΛΟΓΙΣΜΙΚΟΥ

2.1 Τύποι Άδειας. Η Esri αδειοδοτεί το Λογισμικό με τους παρακάτω τύπους άδειας:

α.	Άδεια ταυτόχρονης χρήσης: Ο Πελάτης μπορεί να εγκαταστήσει και να χρησιμοποιήσει το Λογισμικό σε έναν ή περισσότερους υπολογιστές σε ένα δίκτυο, αλλά ο αριθμός των ταυτόχρονων χρηστών δεν μπορεί να υπερβεί τον αριθμό των αδειών που αγοράστηκαν. Η Άδεια ταυτόχρονης χρήσης περιλαμβάνει το δικαίωμα να εκτελέσει παθητικές περιστάσεις αυτόματης ανακατεύθυνσης του λογισμικού διαχείρισης αδειών ταυτόχρονης χρήσης σε ξεχωριστό περιβάλλον λειτουργικού συστήματος για προσωρινή υποστήριξη αυτόματης ανακατεύθυνσης.
β.	Άδεια Εγκατάστασης: Ο Πελάτης μπορεί να ενσωματώσει τμήματα ArcGIS Runtime σε Εφαρμογές προστιθέμενης αξίας και να διανέμει τις Εφαρμογές προστιθέμενης αξίας στους τελικούς χρήστες του ιδίου (Πελάτη).
γ.	Άδεια Διακομιστή Εγκατάστασης: Ο Πελάτης μπορεί να χρησιμοποιήσει το Λογισμικό στα πλαίσια Άδειας Διακομιστή, για κάθε χρήση που επιτρέπεται με βάση τη Συμφωνία και όπως περιγράφεται στην Τεκμηρίωση.
δ.	Άδεια Διακομιστή Ανάπτυξης: Ο Πελάτης μπορεί να χρησιμοποιήσει το Λογισμικό στα πλαίσια Άδειας Διακομιστή, για να δημιουργήσει και να δοκιμάσει Εφαρμογές προστιθέμενης αξίας, όπως περιγράφεται στην Τεκμηρίωση.
ε.	Χρήση Ανάπτυξης: Ο Πελάτης μπορεί να εγκαταστήσει και να χρησιμοποιήσει το Λογισμικό, για να δημιουργήσει και να δοκιμάσει Εφαρμογές προστιθέμενης αξίας, όπως περιγράφεται στην Τεκμηρίωση.
στ.	Άδεια Διπλής Χρήσης: Ο Πελάτης μπορεί να εγκαταστήσει το Λογισμικό σε επιτραπέζιο υπολογιστή και να το χρησιμοποιεί ταυτόχρονα είτε σε προσωπικό ψηφιακό βοηθό (PDA) είτε σε φορητό υπολογιστή χειρός, εφόσον το Λογισμικό χρησιμοποιείται μόνο από ένα άτομο ανά πάσα στιγμή.
ζ.	Άδεια Αυτόματης Ανακατεύθυνσης: Ο Πελάτης επιτρέπεται να εγκαταστήσει το Λογισμικό σε περισσότερα συστήματα για λειτουργίες αυτόματης ανακατεύθυνσης, όμως το πλεονάζον εγκατεστημένο Λογισμικό μπορεί να λειτουργεί μόνο κατά την περίοδο που δεν είναι λειτουργικός ο κύριος δικτυακός τόπος. Εκτός από την συντήρηση του συστήματος και την ενημέρωση των βάσεων δεδομένων, η(οι) πλεονάζουσα(-σες) εγκατάσταση(-σεις) Λογισμικού πρέπει να παραμένουν ανενεργές, όταν ο κύριος δικτυακός τόπος (ή οποιοσδήποτε άλλος πλεονάζων τόπος) βρίσκεται σε λειτουργία.
η.	Άδεια Αναδιανομής: Ο Πελάτης μπορεί να αναπαράγει και να διανείμει το Λογισμικό, με την προϋπόθεση ότι:

1.	Ο Πελάτης αναπαράγει και διανέμει το Λογισμικό πλήρως.
2.	Ένα συμφωνητικό αδειοδότησης που προστατεύει το Λογισμικό στον ίδιο βαθμό με την παρούσα Συμφωνία συνοδεύει κάθε αντίγραφο του Λογισμικού και ο αποδέκτης συμφωνείς με τους όρους και τις προϋποθέσεις της συμφωνίας αδειοδότησης.
3.	Ο Πελάτης αναπαράγει όλες τις αποδόσεις ευσήμων και τις ειδοποιήσεις των πνευματικών δικαιωμάτων και των σημάτων κατατεθέντων, και
4.	Ο Πελάτης δεν επιβάλλει χρέωση ή τέλος σε τρίτους για τη χρήση του Λογισμικού.

θ.	Άδεια Διακομιστή: Ο Πελάτης μπορεί να εγκαταστήσει και να χρησιμοποιεί το Λογισμικό σε υπολογιστή διακομιστή. Οι άδειες Διακομιστή ενδέχεται να υπόκεινται σε περιορισμένο αριθμό πυρήνων διακομιστών ή διανεμημένη εγκατάσταση σε πολλαπλούς διακομιστές, όπως περιγράφεται στα Έγγραφα Παραγγελίας ή στην Τεκμηρίωση. Αν η περιγραφή του Λογισμικού περιλαμβάνει χρήση υπηρεσιών αυτόματης ανακατεύθυνσης, κάθε Άδεια Διακομιστή θα περιλαμβάνει Άδεια Υπηρεσιών Αυτόματης Ανακατεύθυνσης.
ι.	Άδεια Μεμονωμένης χρήσης: Ο Πελάτης μπορεί να επιτρέψει σε έναν μεμονωμένο εξουσιοδοτημένο τελικό χρήστη να εγκαταστήσει και να χρησιμοποιεί το Λογισμικό σε ένα μεμονωμένο υπολογιστή. Ο Πελάτης μπορεί να επιτρέψει σε έναν και μόνο εξουσιοδοτημένο τελικό χρήστη να εγκαταστήσει δεύτερο αντίγραφο για αποκλειστική χρήση από τον τελικό χρήστη σε έναν δεύτερο υπολογιστή, εφόσον μόνο 1 αντίγραφο του Λογισμικού είναι σε χρήση κάθε φορά. Κανείς άλλος τελικός χρήστης δεν πρέπει να χρησιμοποιεί το Λογισμικό δυνάμει της ίδιας άδειας χρήσης για οποιονδήποτε άλλο σκοπό.
ια.	Άδεια Διακομιστή Προεργασίας: Ο Πελάτης μπορεί να χρησιμοποιήσει το Λογισμικό στα πλαίσια Άδειας Διακομιστή, για τη δημιουργία και δοκιμή Εφαρμογών Προστιθέμενης Αξίας και προσωρινά αποθηκευμένων χαρτών, διεξαγωγή δοκιμών αποδοχής χρήστη, δοκιμές απόδοσης και δοκιμές φόρτωσης λογισμικού τρίτων κατασκευαστών, σταδιακή διεξαγωγή νέων ενημερώσεων εμπορικών δεδομένων και διεξαγωγή δραστηριοτήτων εκπαίδευσης, όπως περιγράφεται στην Τεκμηρίωση. Ο Πελάτης μπορεί να χρησιμοποιεί τις Εφαρμογές Προστιθέμενης Αξίας και τους προσωρινά αποθηκευμένους χάρτες στους Διακομιστές Ανάπτυξης και Εξέλιξης.

2.2 Επιτρεπόμενες χρήσεις

α.	Ο Πελάτης μπορεί

1.	να εγκαταστήσει, να έχει πρόσβαση σε ή να αποθηκεύσει Λογισμικό και Δεδομένα σε συσκευή(ές) ηλεκτρονικής αποθήκευσης,
2.	να δημιουργήσει αντίγραφα αρχειοθέτησης και συνήθη αντίγραφα ασφαλείας αρχείων του υπολογιστή,
3.	να εγκαταστήσει και να χρησιμοποιεί νεότερη έκδοση του Λογισμικού ταυτόχρονα με την έκδοση που θα αντικατασταθεί στη διάρκεια εύλογης χρονικής περιόδου μετάβασης που δεν θα υπερβαίνει τους 6 μήνες, εφ' όσον η εξέλιξη οποιασδήποτε έκδοσης δεν υπερβαίνει την ποσότητα που έχει αδειοδοτηθεί στον Πελάτη. Στη συνέχεια, ο Πελάτης απαγορεύεται να χρησιμοποιεί περισσότερο Λογισμικό από το συνολικό στην συνολικά αδειοδοτημένη ποσότητα σε αυτόν. Τα παραπάνω δεν ισχύουν σε Λογισμικό που έχει αδειοδοτηθεί για Χρήση Ανάπτυξης.
4.	να μεταφέρει το Λογισμικό στην αδειοδοτημένη έκδοση σε ηλεκτρονικό υπολογιστή αντικατάστασης,
5.	να διανέμει σε τρίτους Λογισμικό και τυχόν σχετικούς Κωδικούς Αδειοδότησης που απαιτούνται για χρήση Άδειας Εγκατάστασης και
6.	να χρησιμοποιήσει το Λογισμικό για Χρήση Παροχέα Υπηρεσιών Εμπορικών Εφαρμογών με τον όρο ότι ο Πελάτης έχει αποκτήσει άδεια Χρήσης Παροχέα Υπηρεσιών Εμπορικών Εφαρμογών, ή είναι κυβερνητικός ή μη κερδοσκοπικός οργανισμός που λειτουργεί ιστότοπο ή προσφέρει υπηρεσία Διαδικτύου με βάση κάλυψης κόστους και όχι κερδοσκοπικά.

β.	Ο Πελάτης μπορεί να προσαρμόσει το Λογισμικό χρησιμοποιώντας οποιαδήποτε μακροεντολή ή γλώσσα δέσμης ενεργειών, δημοσιευμένη διεπαφή προγραμματισμού εφαρμογής (API) ή βιβλιοθήκες πηγαίου ή αντικειμενικού κώδικα, αλλά μόνο στο βαθμό που τέτοιου είδους προσαρμογή περιγράφεται στην Τεκμηρίωση.
γ.	Ο Πελάτης μπορεί να χρησιμοποιεί όλες τις γραμματοσειρές που παρέχονται με το Λογισμικό, για κάθε αδειοδοτημένη χρήση του Λογισμικού. Ο Πελάτης μπορεί επίσης να χρησιμοποιεί τις γραμματοσειρές Esri ξεχωριστά για την εκτύπωση εγγράφων που δημιουργούνται με το Λογισμικό. Τυχόν περιορισμοί χρήσης για γραμματοσειρές τρίτων που συνοδεύουν το Λογισμικό, ορίζονται στο ίδιο το αρχείο της γραμματοσειράς.
δ.	Στο Παράρτημα 1 παρέχονται οι όροι χρήσης για συγκεκριμένα Προϊόντα για το ξεχωριστό Λογισμικό. Η Esri μπορεί να εκδώσει ενημερώσεις στο Παράρτημα 1 ανά τακτά διαστήματα.

2.3 Συντήρηση. Η Esri θα παρέχει Συντήρηση, σύμφωνα με το Πρόγραμμα Συντήρησης και Υποστήριξης Esri, εάν ο Πελάτης βρίσκεται στις Ηνωμένες Πολιτείες. Πελάτες εκτός των Ηνωμένων Πολιτειών μπορούν να λάβουν υπηρεσίες Συντήρησης από τον τοπικό διανομέα της Esri, σύμφωνα με τους όρους αυτού.

3.0 ΟΡΟΙ ΧΡΗΣΗΣ ΤΩΝ ONLINE SERVICE

3.1 Ορισμοί. Οι παρακάτω ορισμοί συμπληρώνουν αυτούς που προβλέπονται στο Συνημμένο A:

α. 	Ως "Ανώνυμοι Χρήστες" ορίζονται τα άτομα που έχουν δημόσια πρόσβαση (δηλ. χωρίς να χρειάζεται να παρέχονται Στοιχεία Ονομαστικού Χρήστη) σε οποιοδήποτε μέρος του Περιεχομένου Πελάτη ή των Εφαρμογών προστιθέμενης αξίας. Ο Πελάτης μπορεί να ενεργοποιήσει την πρόσβαση Ανώνυμων Χρηστών στο Περιεχόμενο ή στις Εφαρμογές προστιθέμενης αξίας του, δημοσιεύοντάς τις με τη χρήση Εργαλείων Κοινοποίησης, τα οποία συνοδεύουν την αδειοδοτημένη χρήση των Online Service από τον Πελάτη.
β. 	Ως "Στοιχεία εισόδου εφαρμογής" νοούνται τα στοιχεία εισόδου εφαρμογής και ο σχετικός κωδικός πρόσβασης που δημιουργούνται από το σύστημα και που παρέχονται κατόπιν εγγραφής στο ArcGIS Online μιας Εφαρμογής προστιθέμενης αξίας, τα οποία μπορούν να ενσωματωθούν στην Εφαρμογή προστιθέμενης αξίας, για να επιτραπεί η πρόσβαση και η χρήση των Online Service.
γ.	Ως "Μονάδα(-ες) Κατανάλωσης" ορίζεται η μονάδα συναλλαγών που εκχωρείται με μια συνδρομή Online Service στο ποσό που ορίζεται στο Έγγραφο Παραγγελίας.
δ.	Ως "Εργαλεία Κοινοποίησης" ορίζονται οι δυνατότητες δημοσίευσης που περιλαμβάνονται στα Online Service και τον Ιστότοπο ArcGIS, επιτρέποντας στον Πελάτη να κάνει το Περιεχόμενο και τις Εφαρμογές Προστιθέμενης Αξίας του διαθέσιμα σε τρίτους ή/και Ανώνυμους Χρήστες.

	3.2 Συνδρομή σε Online Service. Η Esri παρέχει συνδρομές στα Online Service με τους εξής όρους. Στο Παράρτημα 1 παρέχονται επίσης οι όροι χρήσης για συγκεκριμένα Προϊόντα για τα ξεχωριστά Online Service.

	3.3 Παροχή Συνδρομητικών Online Service. Για συνδρομητικά Online Service, η Esri

α.	Θα παράσχει Online Service στον Πελάτη σύμφωνα με την Τεκμηρίωση,
β.	Θα παράσχει Συντήρηση, σύμφωνα με το Πρόγραμμα Συντήρησης και Υποστήριξης Esri, εάν ο Πελάτης βρίσκεται στις Ηνωμένες Πολιτείες. Πελάτες εκτός των Ηνωμένων Πολιτειών μπορούν να λάβουν υπηρεσίες Συντήρησης από τον διανομέα της Esri, σύμφωνα με τους όρους αυτού.
γ.	Θα παράσχει υποστήριξη πελάτη σύμφωνα με τις συνήθεις πολιτικές υποστήριξης πελατών της Esri και τυχόν συμπληρωματικές υπηρεσίες υποστήριξης που μπορεί να αγοράσει ο Πελάτης και
δ.	Θα καταβάλλει εύλογες εμπορικά προσπάθειες για να διασφαλίσει ότι τα Online Service δεν θα μεταφέρουν στον Πελάτη Κακόβουλο Κώδικα, με τον όρο ότι η Esri δεν φέρει ευθύνη για Κακόβουλο Κώδικα που εισήχθηκε στα Online Service μέσω της συνδρομής του Πελάτη ή μέσω Περιεχομένου τρίτων.

	3.4 Πρόσβαση σε Εφαρμογές Προστιθέμενης Αξίας

α.	Οι Ονομαστικοί Χρήστες έχουν ξεχωριστά, προσωπικά στοιχεία εισόδου. Οι Ονομαστικοί Χρήστες έχουν ιδιωτική πρόσβαση σε λειτουργίες των Online Service που δεν είναι δημόσια προσβάσιμες στους Ανώνυμους Χρήστες.
β.	Ο Πελάτης μπορεί να χρησιμοποιήσει τη συνδρομή του στα Online Service για τη δημιουργία Εφαρμογών Προστιθέμενης Αξίας για εσωτερική χρήση από τους Ονομαστικούς Χρήστες.
γ.	Ο Πελάτης μπορεί να μεταβιβάσει τις Εφαρμογές Προστιθέμενης Αξίας σε οποιοδήποτε τρίτο μέρος, για χρήση σε συνδυασμό με τη συνδρομή του τρίτου μέρους στα Online Service.
δ.	Ο Πελάτης απαγορεύεται να προσθέτει τρίτους ως Ονομαστικούς Χρήστες στη συνδρομή στα Online Service του Πελάτη, με σκοπό να επιτρέπεται σε τρίτους η πρόσβαση στην(ις) Εφαρμογή(ές) Προστιθέμενης Αξίας του Πελάτη. Αυτός ο περιορισμός δεν ισχύει σε τρίτους που περιλαμβάνονται στον ορισμό των Ονομαστικών Χρηστών.
ε.	Ο Πελάτης απαγορεύεται να παρέχει πρόσβαση σε τρίτους στα ArcGIS Online Service που ενεργοποιούνται μέσω της συνδρομής του Πελάτη στο ArcGIS Online, με οποιονδήποτε τρόπο εκτός της(ων) Εφαρμογής(ών) Προστιθέμενης Αξίας του Πελάτη. Αυτός ο περιορισμός δεν ισχύει σε τρίτους που περιλαμβάνονται στον ορισμό των Ονομαστικών Χρηστών.
στ.	Ο Πελάτης μπορεί να επιτρέψει σε Ανώνυμους Χρήστες την πρόσβαση στην(ις) Εφαρμογή(ές) Προστιθέμενης Αξίας που εκτελούνται στα πλαίσια της συνδρομής του Πελάτη, σύμφωνα με τους παρακάτω όρους:

1.	Ο Πελάτης μπορεί να επιβάλλει χρεώσεις για την παραπάνω πρόσβαση, σύμφωνα με τους τύπους συνδρομής που επιτρέπουν τη χρήση για σκοπούς δημιουργίας εσόδων.
2.	Ο Πελάτης μπορεί να ενσωματώνει Στοιχεία Εισόδου Εφαρμογής σε Εφαρμογές Προστιθέμενης Αξίας, αλλά απαγορεύεται να ενσωματώσει Στοιχεία Ονομαστικού Χρήστη.
3.	Ο Πελάτης είναι υπεύθυνος για όλες τις Μονάδες Κατανάλωσης που καταναλώνονται κατά τη χρήση της(ων) Εφαρμογής(ών) Προστιθέμενης Αξίας του Πελάτη από τους Ανώνυμους Χρήστες.
4.	Ο Πελάτης είναι αποκλειστικά υπεύθυνος για την παροχή τεχνικής υποστήριξης στην(ις) Εφαρμογή(ές) προστιθέμενης αξίας του Πελάτη.
5.	Ο Πελάτης απαγορεύεται να ενεργοποιήσει την πρόσβαση Ανώνυμων Χρηστών σε Εφαρμογές Προστιθέμενης Αξίας που παρέχονται μόνο για εσωτερική χρήση του Πελάτη. Οι Εφαρμογές Προστιθέμενης Αξίας που χρησιμοποιούνται εσωτερικά, απαιτούν στοιχεία εισόδου Ονομαστικού Χρήστη.

	3.5 Ευθύνες του Πελάτη

α.	Ο Πελάτης φέρει την αποκλειστική ευθύνη για την ανάπτυξη και τον χειρισμό του Περιεχομένου του Πελάτη και των Εφαρμογών Προστιθέμενης Αξίας και για τη συμμόρφωση των Ονομαστικών Χρηστών του με την παρούσα Συμφωνία. Ο Πελάτης και οι Ονομαστικοί Χρήστες ή Ανώνυμοι Χρήστες (όπου ισχύει) αυτού, είναι τα μοναδικά άτομα που εξουσιοδοτούνται να έχουν πρόσβαση στα Online Service μέσω της συνδρομής του Πελάτη. Τα στοιχεία εισόδου των Ονομαστικών Χρηστών αφορούν μόνο τους καθορισμένους Ονομαστικούς Χρήστες και δεν μπορούν να κοινοποιηθούν σε άλλα άτομα. Ο Πελάτης μπορεί να εκχωρήσει στοιχεία εισόδου προηγούμενων Ονομαστικών Χρηστών σε νέους Ονομαστικούς Χρήστες αν οι πρώτοι δεν απαιτούν πλέον πρόσβαση στα Online Service. Ο Πελάτης οφείλει να ειδοποιεί άμεσα την Esri αν γνωρίζει για μη εξουσιοδοτημένη χρήση της συνδρομής του ή άλλη παραβίαση ασφάλειας.
β.	Εάν ο Πελάτης χρησιμοποιεί εργαλεία ανάπτυξης εφαρμογών που δεν ανήκουν στην Esri για τη δημιουργία μιας εφαρμογής για πρόσβαση στα Online Service της Esri, ο Πελάτης πρέπει να συμπεριλάβει γνωστοποίηση αναγνώρισης ότι η εφαρμογή του χρησιμοποιεί Online Service της Esri. Παρέχονται κατευθυντήριες γραμμές στην παρούσα τεκμηρίωση.

3.6 Τροποποιήσεις Online Service. Η Esri μπορεί να αλλάξει τα Online Service και τα σχετικά API ανά πάσα στιγμή, με προηγούμενη ειδοποίηση 30 ημερών για ουσιώδεις αλλαγές και ειδοποίηση 90 ημερών για υποτιμήσεις. Εάν οποιαδήποτε τροποποίηση, διακοπή ή υποτίμηση Online Service προκαλεί ουσιαστική, αρνητική επίπτωση στις λειτουργίες του Πελάτη, η Esri δύναται, κατά τη διακριτική της ευχέρεια, να προσπαθήσει να επισκευάσει, διορθώσει ή παρέχει εναλλακτική λύση για τα σχετικά Online Service. Αν η εφικτή λύση δεν είναι εμπορικά εύλογη, ο Πελάτης μπορεί να ακυρώσει τη συνδρομή του στα Online Service και η Esri θα εκδώσει κατ' αναλογία επιστροφή χρημάτων.

3.7 Αλλαγές τιμών συνδρομών. Η Esri μπορεί να αυξήσει τις τιμές των συνδρομών με περίοδο μεγαλύτερη του 1 μηνός ειδοποιώντας τον Πελάτη τουλάχιστον 60 ημέρες πριν τη λήξη της εκάστοτε ισχύουσας περιόδου συνδρομής. Η Esri μπορεί να αυξήσει τα μηνιαία τέλη συνδρομής κατόπιν προηγούμενης ειδοποίησης 30 ημερών.

	3.8 Περιεχόμενο του Πελάτη

α.	Ιδιοκτησία. Ο Πελάτης διατηρεί όλα τα δικαιώματα, τους τίτλους ιδιοκτησίας και τα συμφέροντα επί του Περιεχόμενου του Πελάτη. Δια του παρόντος ο Πελάτης παρέχει στην Esri και τους πωλητές ή αδειοδότες αυτής μη αποκλειστικό, μη μεταβιβάσιμο, διεθνές δικαίωμα για την φιλοξενία, εκτέλεση και αναπαραγωγή του Περιεχομένου του Πελάτη, αποκλειστικά με σκοπό να επιτρέπεται η χρήση των Online Service από τον Πελάτη. Η Esri δεν θα προβεί σε πρόσβαση σε, χρήση ή γνωστοποίηση του Περιεχομένου του Πελάτη χωρίς την άδεια του Πελάτη, εκτός των πλαισίων που είναι εύλογα απαραίτητο προκειμένου να υποστηριχτεί η χρήση των Online Service από τον Πελάτη, να απαντηθούν τα αιτήματα του Πελάτη για υποστήριξη ή να επιλυθούν τα προβλήματα της συνδρομής του Πελάτη ή για οποιονδήποτε άλλο σκοπό εξουσιοδοτείται από τον Πελάτη γραπτώς. Αν ο Πελάτης έχει πρόσβαση στα Online Service με εφαρμογή που παρέχουν τρίτοι, η Esri δύναται να γνωστοποιήσει το Περιεχόμενο του Πελάτη στους εν λόγω τρίτους ως χρειάζεται, για να επιτραπεί η συνεργασία της εφαρμογής, των Online Service και του Περιεχομένου Πελάτη. Η Esri δύναται να γνωστοποιήσει το Περιεχόμενο του Πελάτη αν απαιτείται από τον νόμο ή κανονισμό ή σύμφωνα με εντολή δικαστηρίου ή άλλου κυβερνητικού φορέα, στην οποία περίπτωση η Esri θα προσπαθήσει εύλογα να περιορίσει το αντικείμενο γνωστοποίησης. Αποτελεί αποκλειστική ευθύνη του Πελάτη να διασφαλίσει ότι το Περιεχόμενο του Πελάτη είναι κατάλληλο για χρήση με τα Online Service και για διατήρηση τακτικών offline αντιγράφων ασφαλείας, χρησιμοποιώντας τις δυνατότητες εξαγωγής και μεταφόρτωσης των Online Service.
β.	Κοινοποίηση Περιεχομένου Πελάτη. Εάν ο Πελάτης επιλέγει να μοιραστεί το Περιεχόμενό του χρησιμοποιώντας Εργαλεία Κοινοποίησης, τότες ο Πελάτης αναγνωρίζει ότι έχει δώσει σε τρίτους το δικαίωμα χρήσης, αποθήκευσης, αποθήκευσης σε προσωρινή μνήμη, αντιγραφής, αναπαραγωγής, (ανα)διανομής και (ανα)μετάδοσης του Περιεχομένου του Πελάτη μέσω των Online Service. Η Esri δεν είναι υπεύθυνη για οποιαδήποτε απώλεια, διαγραφή, τροποποίηση ή γνωστοποίηση του Περιεχομένου του Πελάτη που προκύπτει από τη χρήση ή εσφαλμένη χρήση των Εργαλείων Κοινοποίησης ή των Online Service, Online Περιεχομένου, Ιστοτόπου ArcGIS, Τεκμηρίωσης ή σχετικών υλικών. Η χρήση αυτών των Εργαλείων Κοινοποίησης από τον Πελάτη γίνεται με δική του αποκλειστική ευθύνη.
γ.	Ανάκτηση του Περιεχομένου του Πελάτη μετά την Καταγγελία. Με την καταγγελία της παρούσας Συμφωνίας ή οποιασδήποτε δοκιμής, αξιολόγησης ή συνδρομής, η Esri θα παρέχει στον Πελάτη το Περιεχόμενο του Πελάτη για μεταφόρτωση για περίοδο 30 ημερών εκτός αν ο Πελάτης ζητήσει συντομότερο διάστημα ή απαγορεύεται νομικά στην Esri να το πράξει. Στη συνέχεια, το δικαίωμα του Πελάτη για πρόσβαση σε ή χρήση του Περιεχομένου του Πελάτη με Online Service θα ολοκληρωθεί και η Esri δεν θα έχει άλλη υποχρέωση αποθήκευσης ή επιστροφής του Περιεχομένου του Πελάτη.

	3.9 Όρια χρήσης Online Service, Μονάδες Κατανάλωσης Υπηρεσίας. Κάθε συνδρομή σε Online Service περιλαμβάνει Μονάδες Κατανάλωσης, όπως περιγράφονται στο αντίστοιχο Έγγραφο Παραγγελίας. Κάθε Μονάδα Κατανάλωσης παραχωρεί στον Πελάτη το δικαίωμα κατανάλωσης μιας συγκεκριμένης ποσότητας Online Service που ποικίλει ανάλογα με τα Online Service που χρησιμοποιεί ο Πελάτης. Καθώς ο Πελάτης καταναλώνει Online Service, οι Μονάδες Κατανάλωσης χρεώνονται αυτόματα στη συνδρομή του Πελάτη, έως το μέγιστο αριθμό διαθέσιμων Μονάδων Κατανάλωσης. Ο Πελάτης μπορεί να αγοράσει συμπληρωματικές Μονάδες Κατανάλωσης, σύμφωνα με τις ανάγκες του. Η Esri θα ειδοποιήσει τον διαχειριστή λογαριασμού συνδρομής του Πελάτη όταν η κατανάλωση της Υπηρεσίας προσεγγίσει περίπου το 75% των Μονάδων Κατανάλωσης που εκχωρούνται στον Πελάτη μέσω της συνδρομής του Πελάτη. Η Esri διατηρεί το δικαίωμα να αναστείλει την πρόσβαση του Πελάτη στα Online Service που καταναλώνουν Μονάδες Κατανάλωσης, όταν ο Πελάτης καταναλώσει όλες τις Μονάδες Κατανάλωσής του. Η Esri θα επαναφέρει άμεσα την πρόσβαση του Πελάτη στα Online Service του, όταν αυτός αγοράσει συμπληρωματικές Μονάδες Κατανάλωσης.

	3.10 ArcGIS Enterprise με Υποδομή Virtual Cloud. Ο Πελάτης θα παρέχει πληροφορίες ή άλλα υλικά που σχετίζονται με το Περιεχόμενό του (συμπεριλαμβανομένων αντιγράφων τυχόν εφαρμογών του πελάτη) κατόπιν εύλογης απαίτησης, ώστε να επαληθευτεί η συμμόρφωση του Πελάτη με αυτήν τη Συμφωνία. Η Esri δύναται να παρακολουθεί τα εξωτερικά περιβάλλοντα (π.χ. θύρες) του Περιεχομένου του Πελάτη, ώστε να επαληθεύσει τη συμμόρφωση του Πελάτη με αυτήν τη Συμφωνία. Ο Πελάτης δεν θα αποκλείσει ούτε θα παρεμποδίσει αυτού του είδους την παρακολούθηση. Ωστόσο, ο Πελάτης δύναται να χρησιμοποιήσει τεχνολογία κρυπτογράφησης ή firewall για να διατηρήσει την εμπιστευτική φύση του Περιεχομένου του. Ο Πελάτης θα συνεργαστεί εντός λογικού ορίου με την Esri, για τον εντοπισμό της πηγής οποιουδήποτε προβλήματος που αφορά τις υπηρεσίες ArcGIS Enterprise με Υποδομή Virtual Cloud, το οποίο μπορεί εύλογα να αποδοθεί στο περιεχόμενα του Πελάτη ή σε οποιαδήποτε υλικά τελικού χρήστη που ελέγχει ο Πελάτης.

4.0 ΟΡΟΙ ΧΡΗΣΗΣ ΓΙΑ ΔΕΔΟΜΕΝΑ

4.1 Ορισμοί. Οι παρακάτω ορισμοί συμπληρώνουν αυτούς που προβλέπονται στο Συνημμένο A:

α.	Ως "Επιχειρηματικά Δεδομένα" ορίζονται οι πληροφορίες σχετικά με επιχειρήσεις, δημογραφικά στοιχεία και logistics, που παρέχουν βελτιωμένη λήψη αποφάσεων, βελτιστοποιημένες εσωτερικές επιχειρηματικές διαδικασίες, αυξημένη λειτουργική αποδοτικότητα, νέα έσοδα και ανταγωνιστικά πλεονεκτήματα σε σύγκριση με τους επιχειρηματικούς ανταγωνιστές.
β.	Ως "Πακέτο Περιεχομένου Esri" ορίζεται το ψηφιακό αρχείο που περιλαμβάνει το περιεχόμενο βασικού χάρτη ArcGIS Online (π.χ. χάρτες ράστερ, εικόνες, διανυσματικά δεδομένα) από τις υπηρεσίες βασικού χάρτη του ArcGIS Online.
γ.	Ως "Δεδομένα Δρόμων" ορίζονται τα Δεδομένα που περιλαμβάνουν ή απεικονίζουν πληροφορίες για δρόμους, οδούς και σχετικές δυνατότητες.

4.2 Επιτρεπόμενες χρήσεις

α.	Ο Πελάτης επιτρέπεται να χρησιμοποιεί τα Δεδομένα μόνο σε σχέση με τα Προϊόντα για τα οποία τα παρέχει η Esri.
β.	Ο Πελάτης μπορεί να συμπεριλάβει αναπαραστάσεις των Δεδομένων σε έντυπη ή στατική, ηλεκτρονική μορφή (π.χ. PDF, GIF, JPEG), σε πακέτα παρουσίασης, μελέτες μάρκετινγκ ή άλλες αναφορές ή έγγραφα που περιέχουν εικόνες χαρτών ή συνόψεις δεδομένων που προέρχονται από τη χρήση Προϊόντος(ων) Esri, σε τρίτους, σύμφωνα με τους περιορισμούς που ορίζονται στην παρούσα Συμφωνία Αδειοδότησης και με τον όρο ότι ο Πελάτης θα περιλαμβάνει μία δήλωση αναφοράς στις αναπαραστάσεις Δεδομένων, αναγνωρίζοντας την Esri ή/και τους αντίστοιχους δικαιοπάροχους αυτής ως παρόχους των τμημάτων Δεδομένων που χρησιμοποιούνται για την αναπαράσταση Δεδομένων.
γ.	Ο Πελάτης μπορεί να λάβει βασικούς χάρτες του ArcGIS Online εκτός σύνδεσης μέσω των Πακέτων Περιεχομένου της Esri και στη συνέχεια να τους παραδώσει (μεταφέρει) σε οποιαδήποτε συσκευή για χρήση αποκλειστικά με αδειοδοτημένες εφαρμογές ArcGIS Runtime, ArcGIS Desktop και ArcGIS API for Flex.
δ.	Η Esri δεν εξασφαλίζει δικαιώματα στα δεδομένα του Πελάτη στα πλαίσια της παρούσας Συμφωνίας.

4.3 Περιορισμοί χρήσης

α.	Ο Πελάτης απαγορεύεται να λειτουργήσει άμεσα ή να εξουσιοδοτήσει τους πελάτες του να συν-προωθούν Δεδομένα με συγκεκριμένο σήμα, να χρησιμοποιούν τα Δεδομένα με οποιαδήποτε μη αδειοδοτημένη υπηρεσία ή προϊόν ή να προσφέρουν τα Δεδομένα μέσω ή εκ μέρους τρίτων.
β.	Ο Πελάτης απαγορεύεται να χρησιμοποιεί ή να επιτρέψει σε τρίτα μέρη να χρησιμοποιούν τα Δεδομένα με σκοπό την αποσύνθεση, ενίσχυση, επαλήθευση, συμπλήρωση, προσθήκη ή διαγραφή από σύνθεση πληροφοριών που πωλούνται, ενοικιάζονται, δημοσιεύονται, παρέχονται ή προσφέρονται σε τρίτους με οποιονδήποτε τρόπο.
γ.	Επιχειρηματικά Δεδομένα. Αν δεν εξουσιοδοτείται γραπτώς, ο Πελάτης απαγορεύεται να χρησιμοποιεί Επιχειρηματικά Δεδομένα για οποιαδήποτε χρήση άμεσου μάρκετινγκ, μεταπώληση, δημοσίευση ή διανομή σε τρίτους, στα πλαίσια οποιασδήποτε ταχυδρομικής λίστας, καταλόγου, διαφημιστικών αγγελιών ή άλλης σύνθεσης πληροφοριών.
δ.	Δεδομένα Δρόμων. Ο Πελάτης απαγορεύεται να χρησιμοποιήσει τα Δεδομένα Δρόμων για χαρτογράφηση, γεωκωδικοποίηση και σκοπούς δρομολόγησης από σημείο σε σημείο. Εκτός και εξουσιοδοτείται γραπτώς, ο Πελάτης απαγορεύεται να χρησιμοποιεί Δεδομένα Δρόμων για τις εξής χρήσεις:

1.	Οδηγίες πλοήγησης σε πραγματικό χρόνο, συμπεριλαμβανομένων των ειδοποιήσεων του χρήστη για επερχόμενους ελιγμούς, όπως προειδοποίηση για επερχόμενη στροφή ή για υπολογισμό εναλλακτικής διαδρομής σε περίπτωση παράλειψης κάποιας στροφής.
2.	Συγχρονισμένη δρομολόγηση πολλαπλών οχημάτων ή
3.	Βελτιστοποίηση διαδρομών.

ε.	Δεδομένα Business Analyst. Δεδομένα που παρέχονται με το Esri Business Analyst (Server, Desktop) υπόκεινται στους παρακάτω επιπρόσθετους όρους χρήσης:

1.	Αν ο Πελάτης παραγγείλει άδεια για το Esri Business Analyst ή Business Analyst (Καναδική έκδοση) με υποσύνολο του εθνικού συνόλου δεδομένων (δηλ. Περιοχή, Πολιτεία, Τοπικό) μπορεί να χρησιμοποιήσει μόνο το αδειοδοτημένο υποσύνολο και κανένα άλλο μέρος του εθνικού συνόλου δεδομένων.
2.	Τα Δεδομένα που παρέχονται με το Business Analyst Server απαγορεύεται να αποθηκευτούν προσωρινά ή μεταφορτωθούν από εφαρμογές πελατών και συσκευές.

4.4 Συμπληρωματικοί όροι και προϋποθέσεις για Δεδομένα. Ορισμένοι αδειοδότες Δεδομένων απαιτούν από την Esri να επιβάλλει συμπληρωματικές απαιτήσεις απόδοσης και όρους χρήσης στον Πελάτη. Αυτοί οι όροι είναι διαθέσιμοι στη διεύθυνση http://www.esri.com/legal/third-party-data.
ΣΥΝΗΜΜΕΝΟ A
ΓΛΩΣΣΑΡΙ ΟΡΩΝ

Το παρακάτω γλωσσάρι όρων ισχύει για όλες τις Παροχές Esri και τις Υπηρεσίες που ενδέχεται να προσφέρει η Esri στους πελάτες της. Ορισμένες Παροχές Esri ή Υπηρεσίες, ενδέχεται να μην εμπίπτουν στο αντικείμενο της παρούσας Συμφωνίας. Παρακαλείστε να αγνοείτε τυχόν όρους που δεν ισχύουν για τις Παροχές Esri ή τις Υπηρεσίες που προσφέρονται στα πλαίσια της παρούσας Συμφωνίας.

Ως "API" νοείται το περιβάλλον προγραμματισμού εφαρμογής.

Ως "Ιστότοπος ArcGIS" νοείται η διεύθυνση http://www.arcgis.com και κάθε σχετικός ή ακόλουθος ιστότοπος.

Ως "Κωδικός (-οί) Αδειοδότησης" ορίζεται κάθε κλειδί, αριθμός αδειοδότησης, κωδικός ενεργοποίησης, πιστοποιητικό εισόδου, κωδικός άδειας, διακριτικό, όνομα χρήστη λογαριασμού και κωδικός πρόσβασης ή άλλος μηχανισμός που απαιτείται για τη χρήση Παροχών Esri.

Ως "Βeta" νοείται οποιαδήποτε έκδοση άλφα, βήτα ή άλλη προκαταρκτική του Προϊόντος.

Ως "Υπηρεσίες Cloud" ορίζονται τα Online Service και EMCS.

Ως "Χρήση παροχέα υπηρεσιών εμπορικών εφαρμογών (ASP)" ή ορίζεται ένας παροχέας υπηρεσιών εμπορικών εφαρμογών, δηλαδή η δημιουργία εσόδων παρέχοντας πρόσβαση σε Λογισμικό μέσω Εφαρμογής Προστιθέμενης Αξίας, π.χ. χρεώνοντας τέλος συνδρομής, τέλος υπηρεσίας ή άλλη μορφή τέλους συναλλαγής ή δημιουργώντας περισσότερα έσοδα πλέον των περιστασιακών διαφημιστικών.

Ως "Περιεχόμενο" ορίζονται τα δεδομένα, οι εικόνες, οι φωτογραφίες, τα κινούμενα σχέδια, τα βίντεο, οι ήχοι, τα κείμενα, οι χάρτες, οι βάσεις δεδομένων, τα μοντέλα δεδομένων, τα λογιστικά φύλλα, τα περιβάλλοντα χρήστη, τα τμήματα γραφικών, τα εικονίδια, οι εφαρμογές λογισμικού, τα πακέτα ανάπτυξης λογισμικού (SDK), τα API, οι βιβλιοθήκες λογισμικού, τα δείγματα κώδικα και άλλοι πόροι.

Ως "Έλεγχος" ορίζεται η κατοχή ποσοστού μεγαλύτερου του 50% των μετοχών με δικαίωμα ψήφου ή άλλων δικαιωμάτων ψήφου στο Ελεγχόμενο πρόσωπο.

Ως "Περιεχόμενο του Πελάτη" ορίζεται κάθε Περιεχόμενο που ο Πελάτης, οι τελικοί χρήστες του Πελάτη, ή οποιοσδήποτε άλλος χρήστης παρέχουν στην Esri σε σχέση με τη χρήση των Παροχών Esri από τον Πελάτη, τυχόν αποτελέσματα που λαμβάνονται από τη χρήση του Περιεχομένου του Πελάτη με τις Παροχές Esri και τυχόν Εφαρμογές Προστιθέμενης Αξίας που δημιουργεί ο Πελάτης με τα Εργαλεία προγραμματιστή και εξελίσσει με τα Προϊόντα. Το Περιεχόμενο του Πελάτη δεν περιλαμβάνει τυχόν κριτική, προτάσεις ή αιτήματα για βελτιώσεις Προϊόντων που παρέχει ο Πελάτης στην Esri.

Ως "Δεδομένα" ορίζονται όλα τα εμπορικά διαθέσιμα σετ ψηφιακών δεδομένων, συμπεριλαμβανομένων μεταξύ άλλων γεωγραφικών διανυσματικών δεδομένων, αναφορών δεδομένων ράστερ ή σχετικών στηλοθετημένων χαρακτηριστικών που παρέχονται από την Esri μαζί με άλλες Παροχές Esri ή παραδίδονται ξεχωριστά. Τα Δεδομένα δεν περιλαμβάνουν Περιεχόμενο που συνεισφέρουν άμεσα στον ιστότοπο της Esri άτομα πλην των εργαζόμενων, προμηθευτών ή αναδόχων της Esri.

Ως "Παραδοτέα" ορίζεται το σύνολο των παραδόσεων της Esri στον Πελάτη, στα πλαίσια παροχής Επαγγελματικών Υπηρεσιών, εκτός των Προϊόντων, της Εκπαίδευσης ή της Συντήρησης. Τα Παραδοτέα μπορούν να περιλαμβάνουν, μεταξύ άλλων, συμβουλευτικές υπηρεσίες, κώδικα λογισμικού, βιβλιοθήκες δυναμικών συνδέσμων (DLL) και προγράμματα που παραδίδονται σε οποιοδήποτε μέσο και παρέχονται σε μορφή κώδικα, αντικειμένου ή εκτελέσιμου κώδικα, συμπεριλαμβανομένων αντιγράφων ασφαλείας, ενημερώσεων ή συγχωνευμένων αντιγράφων, μεθόδους, τεχνικές ή τεχνογνωσία, τεχνική βοήθεια, διεργασίες, τύπους ή αλγόριθμους, σχέδια, λεξικά και μοντέλα δεδομένων, συνθέσεις, σχήματα, τεκμηρίωση, προδιαγραφές, σχέδια, διαγράμματα ροής, έντυπα ενημέρωσης ή διαδικασίες δοκιμής ή ποιοτικού ελέγχου.

Ως "Τεκμηρίωση" νοούνται όλα τα έγγραφα αναφοράς που παρέχονται με το Προϊόν.

Ως "Υπηρεσίες Cloud διαχειριζόμενες από την Esri" ή "EMCS" ορίζονται το υλικό ενός χρήστη, Λογισμικό, Δεδομένα και πλατφόρμα δικτύου καθώς και οι σχετικές υπηρεσίες παρακολούθησης συστήματος και υποστήριξης που παρέχει η Esri για την φιλοξενία και την διάθεση του Περιεχομένου του Πελάτη στον Πελάτη ή στους τελικούς χρήστες του Πελάτη μέσω του Διαδικτύου.

Ως "Προσφορά(ές) Esri" ορίζεται κάθε Προϊόν, Συντήρηση ή Τεκμηρίωση. Αν η Esri παρέχει απευθείας Εκπαίδευση ή Επαγγελματικές Υπηρεσίες στον Πελάτη, τότε οι Παροχές Esri περιλαμβάνουν και Εκπαιδευτικά Υλικά και Παραδοτέα.

Ως "GIS" ορίζονται τα συστήματα γεωγραφικών πληροφοριών.

Ως "Συντήρηση" ορίζεται ένα πρόγραμμα συνδρομής που παρέχει στον Πελάτη το δικαίωμα να λαμβάνει ενημερώσεις Προϊόντων και άλλα πλεονεκτήματα, όπως πρόσβαση σε τεχνική υποστήριξη και προσωπικού ρυθμού, δικτυακούς πόρους μάθησης.

Ως "Κακόβουλος Κώδικας" ορίζονται οι ιοί λογισμικού, τα λογισμικά σκουλήκια, τα time bomb, τα προγράμματα "δούρειων ίππων" ή άλλος κώδικας ηλεκτρονικού υπολογιστή, τα αρχεία, η άρνηση υπηρεσίας ή προγράμματα σχεδιασμένα για να διακόπτουν, να καταστρέφουν ή να περιορίζουν τη λειτουργικότητα οποιουδήποτε λογισμικού ή υλικού ηλεκτρονικού υπολογιστή ή εξοπλισμού τηλεπικοινωνιών.

Ως "Ονομαστικός Χρήστης" νοείται ο εργαζόμενος, εκπρόσωπος, σύμβουλος ή προμηθευτής του Πελάτη, στον οποίο ο Πελάτης έχει αναθέσει μοναδικά, ασφαλή στοιχεία πρόσβασης (ταυτότητα) που επιτρέπουν την πρόσβαση σε ένα Προϊόν το οποίο απαιτεί την εν λόγω ταυτότητα για να επιτρέπει την πρόσβαση σε δυνατότητες που απαιτούν διαχείριση από την ταυτότητα, εντός ενός Προϊόντος για το αποκλειστικό όφελος του Πελάτη. Για εκπαιδευτική χρήση, οι Ονομαστικοί Χρήστες μπορεί να περιλαμβάνουν εγγεγραμμένους σπουδαστές.

Ως "Στοιχεία Ονομαστικού Χρήστη" ορίζονται τα μοναδικά στοιχεία εισόδου και ο κωδικός πρόσβασης ενός ατόμου, που επιτρέπουν σε αυτό το άτομο να έχει πρόσβαση στα Προϊόντα και να τα χρησιμοποιεί.

Ως "Άδεια ή Συνδρομή Ονομαστικού Χρήστη" ορίζεται η άδεια ή συνδρομή για χρήση από μεμονωμένο Ονομαστικό Χρήστη.

Ως "Online περιεχόμενο" νοείται το περιεχόμενο που φιλοξενεί ή παρέχει η Esri ως μέρος των Online Service, συμπεριλαμβανομένων υπηρεσιών χαρτών, υπηρεσιών εργασιών, υπηρεσιών εικόνων, SDK, API, βιβλιοθηκών λογισμικού, δειγμάτων κώδικα και άλλων πόρων, εξαιρώντας Περιεχόμενο που παρέχεται από τρίτους στους οποίους έχει πρόσβαση ο Πελάτης μέσω των Online Service.

Ως "Online Service" νοείται κάθε εμπορικά διαθέσιμο, διαδικτυακό γεωχωρικό σύστημα, συμπεριλαμβάνοντας εφαρμογές και σχετικά API, για αποθήκευση, διαχείριση, δημοσίευση και χρήση χαρτών, δεδομένων και άλλων πληροφοριών. Στα Online Service δεν περιλαμβάνονται Δεδομένα και Περιεχόμενο.

Ως "Έγγραφο(-α) Παραγγελίας" νοείται προσφορά πώλησης, προσφορά ανανέωσης Συντήρησης, εντολή αγοράς, πρόταση ή άλλο έντυπο που ταυτοποιεί τα Προϊόντα ή τις Υπηρεσίες που παραγγέλνει ο Πελάτης.

Ως "Άδεια αόριστης διάρκειας" νοείται κάθε άδεια για τη χρήση έκδοσης του Προϊόντος, για το οποίο έχουν καταβληθεί τα εκάστοτε τέλη άδειας, με αόριστη διάρκεια, εκτός εάν καταγγελθεί από την Esri ή τον Πελάτη, στα πλαίσια αδειοδότησης που παρέχεται από την παρούσα Συμφωνία.

Ως "Personal Use" ορίζεται η προσωπική, μη εμπορική χρήση αποκλειστικά από μεμονωμένο Πελάτη. Η Προσωπική Χρήση δεν περιλαμβάνει τη χρήση προς όφελος τρίτων, συμπεριλαμβανομένων των εμπορικών, εκπαιδευτικών, κυβερνητικών ή μη κερδοσκοπικών οργανισμών.

Ως "Προϊόν(-ντα)" ορίζεται το Λογισμικό, τα Δεδομένα και οι Υπηρεσίες Cloud που παρέχονται με άδεια ή στα οποία αποκτάται συνδρομή, στα πλαίσια των όρων της παρούσας Συμφωνίας.

Ως "Επαγγελματικές Υπηρεσίες" ορίζεται κάθε υπηρεσία ανάπτυξης ή συμβουλευτική υπηρεσία που παρέχει η Esri στον Πελάτη.

Ως "Δείγμα(-τα)" ορίζεται το δείγμα κώδικα, τα δείγματα εφαρμογών, τα πρόσθετα ή τα δείγματα επεκτάσεων των Προϊόντων.

Ως "Υπηρεσίες" ορίζεται η τεχνική υποστήριξη που παρέχεται στα πλαίσια της Συντήρησης. Αν η Esri παρέχει απευθείας Εκπαίδευση ή Επαγγελματικές Υπηρεσίες στον Πελάτη, τότε οι Υπηρεσίες περιλαμβάνουν και Εκπαιδευτικές και Επαγγελματικές Υπηρεσίες.

Ως "Λογισμικό" νοείται το σύνολο ή οποιοδήποτε τμήμα του ιδιόκτητου, εμπορικού, πωλούμενου λογισμικού της Esri, εκτός Δεδομένων, η πρόσβαση στο οποίο ή η λήψη του οποίου γίνεται σε εξουσιοδοτημένο από την Esri δικτυακό τόπο ή το οποίο παραδίδεται σε οποιοδήποτε μέσο ή με οποιαδήποτε μορφή συμπεριλαμβανομένων των αντιγράφων ασφαλείας, των ενημερώσεων, των πακέτων εγκατάστασης αρχείων, των πρόσθετων προγραμμάτων, των διορθωτικών προγραμμάτων ασφαλείας ή των επιτρεπτών συγχωνευμένων αντιγράφων.

Ως "Άδεια περιορισμένου χρόνου" ορίζεται η άδεια ή η πρόσβαση που παρέχεται για χρήση ενός Προϊόντος σε περιορισμένη χρονική περίοδο ("Διάρκεια") ή σε βάση συνδρομής ή συναλλαγής.

Ως "Εκπαίδευση" ορίζονται οι υπηρεσίες εκπαίδευσης και επιμόρφωσης από εκπαιδευτή, σχετικά με τη χρήση του Λογισμικού GIS της Esri.

Ως "Εκπαιδευτικά Υλικά" ορίζεται το ψηφιακό ή έντυπο υλικό που απαιτείται για την ολοκλήρωση της Εκπαίδευσης και το οποίο μπορεί να περιλαμβάνει, μεταξύ άλλων, τετράδια εργασιών, δεδομένα, έννοιες, ασκήσεις και εξετάσεις.

Ως "Εφαρμογή Προστιθέμενης Αξίας" ορίζεται η εφαρμογή που αναπτύσσεται από τον Πελάτη για χρήση σε συνδυασμό με την αδειοδοτημένη χρήση Λογισμικού, Δεδομένων ή Online Service.
 ΣΥΝΗΜΜΕΝΟ Β
ΓΕΝΙΚΟΙ ΟΡΟΙ ΚΑΙ ΠΡΟΫΠΟΘΕΣΕΙΣ

Οι παρακάτω γενικοί όροι και προϋποθέσεις ισχύουν για όλες τις Παροχές Esri και τις Υπηρεσίες που ενδέχεται να προσφέρει η Esri στους πελάτες της. Ορισμένες Παροχές Esri ή Υπηρεσίες, ενδέχεται να μην είναι διαθέσιμες στα πλαίσια της παρούσας Συμφωνίας. Παρακαλείστε να αγνοείτε τυχόν όρους που δεν ισχύουν για τις Παροχές Esri ή τις Υπηρεσίες που προσφέρονται στα πλαίσια της παρούσας Συμφωνίας.

ΑΡΘΡΟ 1-ΓΕΝΙΚΟΙ ΠΕΡΙΟΡΙΣΜΟΙ ΧΡΗΣΗΣ

Εκτός όσων επιτρέπονται ρητά βάσει της παρούσας Συμφωνίας, ο Πελάτης απαγορεύεται να

α.	Πωλεί, ενοικιάζει, μισθώνει, παρέχει με δευτερεύουσα άδεια, διανέμει, δανείζει, εκχωρεί ή παρέχει με χρονικό περιορισμό τις Παροχές Esri,
β.	Χρησιμοποιεί τις Παροχές Esri για Χρήση Εμπορικού ASP ή λειτουργίες γραφείου υπηρεσιών πληροφορικής,
γ.	Διανείμει ή παρέχει άμεση πρόσβαση στις Παροχές Esri σε τρίτους, στο σύνολό τους ή εν μέρει, συμπεριλαμβανομένων, μεταξύ άλλων, των επεκτάσεων, των εξαρτημάτων ή των DLL (Βιβλιοθήκες δυναμικής σύνδεσης),
δ.	Διανείμει κωδικούς αδειοδότησης σε τρίτους.
ε.	Μεταγλωττίζει αντίστροφα, αποσυνθέτει ή αποσυναρμολογεί Προϊόντα που παραδίδονται σε συντεθειμένη μορφή,
στ.	Κάνει οποιαδήποτε απόπειρα καταστρατήγησης των τεχνολογικών μέτρων που ελέγχουν την πρόσβαση σε ή τη χρήση των Παροχών Esri,
ζ.	Αποθηκεύει, αποθηκεύει προσωρινά, χρησιμοποιεί, ανεβάζει, διανέμει ή παρέχει με υπο-άδεια Περιεχόμενο ή κάνει άλλως χρήση των Παροχών Esri σε καταπάτηση δικαιωμάτων της Esri ή τρίτων, συμπεριλαμβάνοντας δικαιώματα πνευματικής ιδιοκτησίας, δικαιώματα απορρήτου, δικαιώματα καταπολέμησης των διακρίσεων ή τυχόν άλλους ισχύοντες νόμους ή κυβερνητικούς κανονισμούς,
η.	Αφαιρέσει ή αποκρύψει οποιεσδήποτε ανακοινώσεις της Esri ή των αδειοδοτών της σχετικά με τις ευρεσιτεχνίες, τα πνευματικά δικαιώματα, το εμπορικό σήμα ή τα ιδιοκτησιακά δικαιώματα ή/και εύσημα που περιέχονται ή προσαρτώνται σε οποιαδήποτε Παροχή Esri, αποτέλεσμα, αρχείο μεταδεδομένων ή online ή/και έντυπη σελίδα απόδοσης Δεδομένων ή Εγγράφων,
θ.	Αποσπά ή κάνει ξεχωριστή χρήση μεμονωμένων ή συστατικών μερών των Παροχών Esri,
ι.	Ενσωματώνει οποιοδήποτε μέρος των Παροχών Esri σε προϊόν ή υπηρεσία τρίτου που ανταγωνίζεται τις Παροχές Esri,
ια.	Δημοσιεύσει ή κοινοποιήσει με οποιονδήποτε άλλο τρόπο τα αποτελέσματα των ελέγχων σύγκρισης που πραγματοποιούνται στην έκδοση Beta Προϊόντων, χωρίς την προηγούμενη γραπτή άδεια της Esri και των Αδειοδοτών της ή
ιβ.	Χρησιμοποιεί, ενσωματώνει, τροποποιεί, διανέμει, παρέχει πρόσβαση σε ή συνδυάζει Παροχές Esri με οποιονδήποτε τρόπο υποβάλλει οποιοδήποτε μέρος των Παροχών Esri σε όρους άδειας ανοικτής πηγής ή ανοικτής βάσης δεδομένων που απαιτούν για οποιοδήποτε μέρος των Παροχών Esri να:

1.	Κοινοποιηθεί σε μορφή κώδικα πηγής σε τρίτους,
2.	Αδειοδοτηθεί σε τρίτους με σκοπό τη δημιουργία παράγωγων έργων ή
3.	Αναδιανεμηθεί σε τρίτους χωρίς χρέωση.

Αυτοί οι περιορισμοί δεν θα ισχύουν εκτός του βαθμού στον οποίο έρχονται σε σύγκρουση με την ισχύουσα νομοθεσία ή κανονισμό.

ΑΡΘΡΟ 2 -ΔΙΑΡΚΕΙΑ ΙΣΧΥΟΣ ΚΑΙ ΛΗΞΗ/ΚΑΤΑΓΓΕΛΙΑ

Η παρούσα Συμφωνία τίθεται σε ισχύ με την αποδοχή της. Ο Πελάτης δικαιούται να καταγγείλει την παρούσα Συμφωνία ή οποιαδήποτε άδεια ή συνδρομή Παροχής Esri ανά πάσα στιγμή, με γραπτή ειδοποίηση προς την Esri. Η καταγγελία άνευ αιτίας δεν επιτρέπει στον Πελάτη να λάβει οποιαδήποτε επιστροφή τελών που καταβλήθηκαν ή να καταγγείλει τις υποχρεώσεις Υπηρεσιών σε εκκρεμότητα, χωρίς περαιτέρω ευθύνη. Κάθε συμβαλλόμενος δύναται να καταγγείλει την παρούσα Συμφωνία ή οποιαδήποτε άδεια ή συνδρομή, για ουσιαστική αθέτηση που δεν αποκαθίσταται εντός 30 ημερών κατόπιν γραπτής ειδοποίησης στον αθετούντα συμβαλλόμενο. Κατόπιν οποιασδήποτε καταγγελίας της παρούσας Συμφωνίας λόγω αθέτησης, η Esri θα διακόπτει την παροχή των Υπηρεσιών. Τυχόν άδειες σε Παροχές Esri που διατηρούνται σε ισχύ μετά την καταγγελία της παρούσας Συμφωνίας, συνεχίζονται σύμφωνα με τους όρους της παρούσας Συμφωνίας.

Αν η Esri καταγγείλει την παρούσα Συμφωνία κατόπιν αθέτησης του Πελάτη, η Esri μπορεί επίσης, κατά τη διακριτική της ευχέρεια, να καταγγείλει τις άδειες ή τις συνδρομές του Πελάτη στις Παροχές Esri. Αν ο Πελάτης καταγγείλει την παρούσα Συμφωνία για οποιονδήποτε λόγο, ο Πελάτης μπορεί, κατά τη διακριτική του ευχέρεια, να καταγγείλει τις άδειες ή τις συνδρομές του Πελάτη στις Παροχές Esri.

Κατόπιν οποιασδήποτε καταγγελίας άδειας ή συνδρομής, ο Πελάτης θα:

α.	Διακόψει την πρόσβαση σε και χρήση των Παροχών Esri που έχουν καταγγελθεί,
β.	Διαγράψει προσωρινή μνήμη δεδομένων στην πλευρά του, τα οποία προέρχονται από τα Online Service που έχουν καταγγελθεί και
γ.	Διακόψει τη χρήση, καταργήσει την εγκατάσταση, αφαιρέσει και καταστρέψει όλα τα αντίγραφα των επηρεαζόμενων Παροχών Esri που έχει ο Πελάτης στην κατοχή ή τον έλεγχό του, συμπεριλαμβανομένων τροποποιημένων ή συγχωνευμένων τμημάτων αυτών, σε οποιαδήποτε μορφή και θα επικυρώσει και προσκομίσει στοιχεία αυτών των ενεργειών στην Esri ή στον εξουσιοδοτημένο διανομέα αυτής.

Η Esri μπορεί να διακόψει την παροχή Υπηρεσιών αμέσως, κατόπιν γραπτής ειδοποίησης προς τον Πελάτη, σε περίπτωση πτώχευσης ή εκκίνησης διαδικασίας παύσης πληρωμών από ή έναντι του Πελάτη, έως ότου ο εντολοδόχος αποκαταστήσει υπάρχουσες αθετήσεις και παρέχει επαρκή εξασφάλιση της μελλοντικής απόδοσης στα πλαίσια της Συμφωνίας. Η παρούσα Συμφωνία καταγγέλλεται κατόπιν παύσης πληρωμών, εκκαθάρισης ή διάλυσης οποιουδήποτε συμβαλλομένου.

ΑΡΘΡΟ 3-ΠΕΡΙΟΡΙΣΜΣΝΕΣ ΕΓΓΥΗΣΕΙΣ ΚΑΙ ΑΠΟΠΟΙΗΣΕΙΣ

3.1 Περιορισμένες εγγυήσεις. Η Esri εγγυάται ότι:

α.	Για περίοδο 90 ημερών,

1.	Το Λογισμικό θα συμμορφώνεται ουσιαστικά με την Τεκμηρίωση, στα πλαίσια κανονικής χρήσης και όλα τα μέσα θα είναι απαλλαγμένα από ατέλειες σε υλικά και εργασία, από την ημερομηνία παράδοσης.
2.	Τα Εκπαιδευτικά Υλικά θα συμμορφώνονται ουσιαστικά με τις δημοσιευμένες περιγραφές μαθημάτων της Esri, από την ημερομηνία παράδοσης.
3.	Οι Υπηρεσίες θα συμμορφώνονται ουσιαστικά με τα επαγγελματικά και τεχνικά πρότυπα του κλάδου λογισμικού από την ημερομηνία εκτέλεσης και
4.	Τα Παραδοτέα που παρέχονται με βάση σταθερής τιμής θα συμμορφώνονται ουσιαστικά με τις προδιαγραφές που ορίζονται στο συμφωνημένο Έγγραφο Παραγγελίας από την ημερομηνία αποδοχής.

β.	Στη διάρκεια της ισχύουσας περιόδου συνδρομής,

1.	Τα Online Service θα συμμορφώνονται ουσιαστικά με την Τεκμηρίωση, στα πλαίσια κανονικής χρήσης.
2.	Η Συντήρηση θα συμμορφώνεται ουσιαστικά με τα επαγγελματικά και τεχνικά πρότυπα του κλάδου λογισμικού και
3.	Τα EMCS θα συμμορφώνονται ουσιαστικά με το αντικείμενο, τις περιγραφές και τις υποθέσεις για EMCS που ορίζονται στο Έγγραφο Παραγγελίας.

	3.2 Ειδική αποποίηση ευθυνών. Το Περιεχόμενο, τα Δεδομένα, τα δείγματα, τα hotfix, τα διορθωτικά προγράμματα ασφαλείας, οι ενημερώσεις, τα παρεχόμενα Online Service άνευ τέλους και το λογισμικό αξιολόγησης και τα Προϊόντα Εκδόσεων Beta, παραδίδονται "ως έχουν", χωρίς εγγύηση οποιουδήποτε είδους.
	3.3 Γενική αποποίηση ευθυνών. Εκτός από τις ανωτέρω ρητές περιορισμένες εγγυήσεις που ορίζονται στην παρούσα Συμφωνία, η Esri αποποιείται όλες τις υπόλοιπες εγγυήσεις ή όρους κάθε είδους, είτε ρητές είτε υποδηλούμενες, συμπεριλαμβανομένων, ενδεικτικά, των εγγυήσεων ή των όρων εμπορευσιμότητας, καταλληλότητας για συγκεκριμένο σκοπό και μη παραβίασης δικαιωμάτων πνευματικής ιδιοκτησίας. Η Esri δεν εγγυάται ότι οι Παροχές Esri ή η λειτουργία των ιδίων από τον Πελάτη, θα είναι αδιάλειπτες, ελεύθερες σφαλμάτων, ανεκτικές βλαβών ή ασφαλείς από αστοχία ή ότι όλες οι μη συμμορφώσεις μπορούν ή πρόκειται να διορθωθούν. Οι Παροχές Esri δεν σχεδιάζονται, κατασκευάζονται ή προορίζονται για χρήση σε περιβάλλοντα ή εφαρμογές που ενδέχεται να οδηγήσουν σε θάνατο, σωματική βλάβη ή φθορά προσωπικής ιδιοκτησίας ή επιβάρυνση του περιβάλλοντος. Ο Πελάτης δεν πρέπει να ακολουθεί υποδείξεις πλοήγησης για διαδρομές που φαίνεται να είναι επικίνδυνες, μη ασφαλείς ή παράνομες. Τυχόν τέτοιες χρήσεις θα πραγματοποιούνται με ευθύνη και κόστος του Πελάτη.
	3.4 Αποποιήσεις ευθυνών

α. Αποποίηση ευθυνών Διαδικτύου. Κανένας συμβαλλόμενος δεν θα είναι υπεύθυνος για ζημιές στα πλαίσια οποιασδήποτε νομικής θεωρίας σχετίζεται με την εκτέλεση ή διακοπή της λειτουργίας του Διαδικτύου ή με κανονισμό του Διαδικτύου που μπορεί να περιορίζει ή απαγορεύει τη λειτουργία των Online Service.
β. Περιεχόμενο και ιστότοποι τρίτων. Η Esri δεν φέρει ευθύνη για ιστοτόπους ή Περιεχόμενο τρίτων που εμφανίζονται σε ή αναφέρονται από τις Παροχές Esri και τους ιστοτόπους Esri, συμπεριλαμβανομένων του www.esri.com και του www.arcgis.com. Η παροχή συνδέσμων σε ιστοτόπους και πόρους τρίτων δεν υπονοεί υιοθέτηση, σχέση ή χορηγία οποιουδήποτε είδους.

3.5 Κατ' εξαίρεση αποκατάσταση ζημιών. Η κατ' εξαίρεση αποκατάσταση ζημιών του Πελάτη και η συνολική ευθύνη της Esri για αθέτηση των περιορισμένων εγγυήσεων στην παρούσα ενότητα, θα περιορίζονται, κατά την αποκλειστική διακριτική ευχέρεια της Esri, σε (i) αντικατάσταση οποιουδήποτε ελαττωματικού μέσου, (ii) επισκευή, διόρθωση ή διευθέτηση για τις αντίστοιχες Παροχές ή Υπηρεσίες Esri ή (iii) επιστροφή των τελών αδείας που κατεβλήθησαν από τον Πελάτη για τις Παροχές Esri ή Υπηρεσίες, τα οποία δεν ανταποκρίνονται στις περιορισμένες εγγυήσεις της Esri, με την προϋπόθεση ο Πελάτης να απεγκαταστήσει, αφαιρέσει και καταστρέψει όλα τα αντίγραφα των αντίστοιχων Παροχών Esri, να παύσει την πρόσβαση σε και χρήση των αντίστοιχων Υπηρεσιών Cloud, καθώς και να συντάξει και να παραδώσει αποδείξεις των εν λόγω ενεργειών στην Esri ή τον εξουσιοδοτημένο διανομέα της.

ΑΡΘΡΟ 4-ΠΕΡΙΟΡΙΣΜΟΣ ΕΥΘΥΝΗΣ

4.1 Αποποίηση ευθύνης. Ο Πελάτης, η Esri ή/και οποιοσδήποτε διανομέας ή αδειοδότης της Esri, δεν θα φέρουν ευθύνη για οποιαδήποτε έμμεση, ειδική, συμπτωματική ή παρεπόμενη ζημιά, συμπεριλαμβανομένων των απώλεια κερδών, απώλεια πωλήσεων ή απώλεια υπεραξίας, κόστος προμήθειας ή αντικατάστασης αγαθών ή υπηρεσιών ή ζημιές που υπερβαίνουν τα αντίστοιχα καταβεβλημένα τέλη άδειας ή συνδρομή ή που οφείλονται στην Esri για τις Παροχές Esri που έδωσαν έναυσμα στην αιτία της αγωγής.

4.2 Οι περιορισμοί και οι εξαιρέσεις ευθύνης που αναφέρονται στην προηγούμενη παράγραφο, δεν ισχύουν σε περίπτωση παραβίασης, κατάχρησης ή υπεξαίρεσης των δικαιωμάτων πνευματικής ιδιοκτησίας της Esri ή των αδειοδοτών της Esri από τον Πελάτη, σχετικά με τις υποχρεώσεις αποζημίωσης οποιουδήποτε συμβαλλομένου και σε περιπτώσεις βαριάς αμέλειας, δόλου ή παραβιάσεων της ρήτρας Συμμόρφωση εξαγωγών της παρούσας Συμφωνίας ή οποιασδήποτε ισχύουσας νομοθεσίας ή κανονισμού.

4.3 Δυνατότητα εφαρμογής αποποιήσεων και περιορισμών. Η Esri ή ο εξουσιοδοτημένος διανομέας της καθόρισαν τα τέλη τους και σύναψαν την παρούσα Συμφωνία με βάση τις αποποιήσεις και τους περιορισμούς που ορίζονται στην παρούσα Συμφωνία, ότι τα τέλη αντιπροσωπεύουν τον καταμερισμό ενδεχόμενων κινδύνων και αποτελούν ουσιαστική βάση των διαπραγματεύσεων μεταξύ των συμβαλλόμενων. Αυτοί οι περιορισμοί θα ισχύουν ανεξαρτήτως εάν οποιοσδήποτε συμβαλλόμενος είναι ενήμερος της πιθανότητας ζημιών και παρά την αδυναμία εκπλήρωσης ουσιαστικού σκοπού οποιασδήποτε αποκλειστικής, περιορισμένης αποκατάστασης.

4.4 Οι παραπάνω εγγυήσεις, περιορισμοί και εξαιρέσεις ενδέχεται να μην ισχύουν σε ορισμένες δικαιοδοσίες και να ισχύουν μόνο στον βαθμό που επιτρέπεται από την ισχύουσα νομοθεσία ή τον κανονισμό στη δικαιοδοσία του Πελάτη. Ο Πελάτης ενδέχεται να έχει επιπρόσθετα δικαιώματα τα οποία να μην μπορούν να αποποιηθούν ή αποκηρυχτούν. Η Esri δεν επιθυμεί να περιορίσει την εγγύηση ή τα δικαιώματα αποκατάστασης του Πελάτη, σε οποιονδήποτε βαθμό δεν επιτρέπεται από τον νόμο.

ΑΡΘΡΟ 5-ΑΠΟΖΗΜΙΩΣΕΙΣ

5.1 Ορισμοί. Οι παρακάτω ορισμοί συμπληρώνουν αυτούς που προβλέπονται στο Συνημμένο A:

α.	Ως "Απαίτηση" ορίζεται κάθε απαίτηση, αγωγή ή αίτημα από τρίτο μέρος.
β.	Ως "Αποζημιούμενοι" ορίζονται ο Πελάτης και οι διευθυντές, τα στελέχη και οι εργαζόμενοι αυτού.
γ.	Ως "Απαίτηση(εις) παραβίασης" ορίζεται κάθε Απαίτηση η οποία ισχυρίζεται ότι η χρήση των Παροχών Esri ή Υπηρεσιών ή η πρόσβαση αυτών από τον Πελάτη, συνιστούν παραβίαση διπλώματος ευρεσιτεχνίας των Ηνωμένων Πολιτειών, πνευματικών δικαιωμάτων, εμπορικών σημάτων ή εμπορικών μυστικών.
δ.	Ως "Απώλεια(ες)" ορίζεται η απώλεια μετρητών, η απόφαση καταβολής ζημιών, τα ποσά συμβιβασμού, τα κόστη ή οι δαπάνες, συμπεριλαμβανομένων των αμοιβών δικηγόρων.

5.2 Αποζημίωση για παραβίαση

α.	Η Esri θα υπερασπίζεται και θα διατηρεί αβλαβείς όλους τους αποζημιούμενους από κάθε Απαίτηση για Παραβίαση και θα αποζημιώνει κάθε Απώλεια που προκύπτει από Απαίτηση για Παραβίαση, όπως ορίζεται στις επόμενες παραγράφους.
β.	Εάν η Esri κρίνει ότι μια Απαίτηση για Παραβίαση είναι έγκυρη, η Esri, με δικές της δαπάνες, μπορεί είτε (i) να αποκτήσει δικαιώματα για να εξακολουθήσει ο Πελάτης να χρησιμοποιεί τις Παροχές Esri είτε (ii) να τροποποιήσει τις Παροχές Esri, διατηρώντας παράλληλα ουσιωδώς παρόμοια λειτουργικότητα. Εάν καμία επιλογή δεν θεωρείται λογική εμπορικά, η Esri μπορεί να διακόψει το δικαίωμα χρήσης των Παροχών Esri από τον Πελάτη και θα επιστρέψει (α) τα αντίστοιχα τέλη Υπηρεσιών, (β) τα τέλη άδειας που κατέβαλλε ο Πελάτης για τις Παροχές Esri που προβαίνουν στην παραβίαση και αποκτήθηκε στα πλαίσια Άδειας Αόριστης Διάρκειας κατά 5ετή αναλογία, με τη μέθοδο σταθερής απόσβεσης να ξεκινά από την αρχική ημερομηνία παράδοσης η (γ) για Άδειες Διάρκειας, Συνδρομές και Συντήρηση, να επιστρέψει το μη χρησιμοποιημένο μέρος των τελών που καταβλήθηκαν.
γ.	Η Esri δεν έχει ουδεμία υποχρέωση να υπερασπίσει Απαίτηση Παραβίασης ή να αποζημιώσει τον Πελάτη, στον βαθμό που η Απαίτηση Παραβίασης προκύπτει από (i) τον συνδυασμό με ή την ενσωμάτωση των Παροχών Esri σε προϊόν, διαδικασία, σύστημα ή στοιχείο που δεν παρέχεται από την Esri ή δεν καθορίζεται από αυτήν στην Τεκμηρίωση, (ii) τροποποίηση των Παροχών Esri από οποιονδήποτε άλλον εκτός της Esri ή των προμηθευτών της ή (iii) χρήση των Παροχών Esri, μετά την παροχή τροποποιημένης έκδοσης από την Esri για αποφυγή της παραβίασης ή καταγγελία του δικαιώματος χρήσης των Παροχών Esri από τον Πελάτη.

5.3 Γενική αποζημίωση. Η Esri θα υπερασπίζεται και θα διατηρεί αβλαβείς τους Αποζημιούμενους και θα αποζημιώνει κάθε Απώλεια που προκύπτει από οποιαδήποτε Απαίτηση για σωματικό τραυματισμό, θάνατο ή φθορά ιδιοκτησίας (εκτός των βάσεων δεδομένων που δεν καλύπτονται, στα πλαίσια λογικού προγράμματος δημιουργίας αντιγράφων ασφαλείας) οι οποίες υποβάλλονται έναντι οποιουδήποτε από τα Αποζημιούμενα Μέρη και στον βαθμό που προκύπτουν από οποιαδήποτε αμέλεια ή παράλειψη ή δόλο της Esri ή των διευθυντών, στελεχών, εργαζόμενων ή αντιπροσώπων αυτής, που εκτελούν Υπηρεσίες στον χώρο του Πελάτη.

5.4 Όροι Αποζημίωσης. Προκειμένου να παρέχεται η αποζημίωση, ο Αποζημιούμενος (i) θα ειδοποιεί άμεσα και γραπτώς την Esri για την Απαίτηση, (ii) θα παρέχει όλα τα διαθέσιμα έγγραφα που περιγράφουν την Απαίτηση, (iii) θα παρέχει στην Esri τον απόλυτο έλεγχο υπεράσπισης οποιασδήποτε αγωγής και των διαπραγματεύσεων που σχετίζονται με την υπεράσπιση ή τον συμβιβασμό οποιασδήποτε Απαίτησης Παραβίασης και (iv) θα συνεργάζεται εύλογα στην υπεράσπιση της Απαίτησης Παραβίασης κατόπιν αιτήματος της Esri και με δαπάνες αυτής.

5.5 Στην παρούσα Ενότητα περιγράφεται η πλήρης υποχρέωση της Esri, του εξουσιοδοτημένου διανομέα της και των αδειοδοτών που αφορά οποιαδήποτε Απαίτηση.

ΑΡΘΡΟ 6-ΑΣΦΑΛΙΣΗ

Αν η Esri παρέχει Υπηρεσίες, θα παρέχει κατ' ελάχιστον την ακόλουθη κάλυψη:

α.	Πλήρης γενική ευθύνη ή εμπορική γενική ευθύνη με ελάχιστη κάλυψη ($ 1.000.000,00) συνδυαστικό ενιαίο όριο ανά συμβάν για σωματικό τραυματισμό, συμπεριλαμβανομένου του θανάτου και ευθύνη φθοράς ιδιοκτησίας, συμπεριλαμβάνοντας τα παρακάτω:

1.	Εγκαταστάσεις και λειτουργίες,
2.	Γενική συμβατική ευθύνη,
3.	Φθορές ιδιοκτησίας ευρείας μορφής,
4.	Ανεξάρτητοι προμηθευτές,
5.	Τραυματισμός, με διαγραφή εξαίρεσης εργαζόμενου και
6.	Ολοκλήρωση λειτουργιών.

β.	Ασφάλιση αποζημίωσης εργατών, με αποποίηση υποκατάστασης, σε ποσό σύμφωνο με τα νομοθετημένα όρια.

ΑΡΘΡΟ 7-ΑΣΦΑΛΕΙΑ ΚΑΙ ΣΥΜΜΟΡΦΩΣΗ

7.1 Συμμόρφωση Εξαγωγών. Κάθε συμβαλλόμενος θα συμμορφώνεται με τους ισχύοντες νόμους και κανονισμούς περί εξαγωγών, συμπεριλαμβανομένων των Κανονισμών Διαχείρισης Εξαγωγών του Υπουργείου Εμπορίου των ΗΠΑ (EAR), των Κανονισμών για το Διεθνές Εμπόριο Όπλων του Υπουργείου Εξωτερικών των ΗΠΑ (ITAR) και άλλων ισχύοντων νόμων περί εξαγωγών. Ο Πελάτης απαγορεύεται να εξάγει, επανεξάγει, μεταβιβάσει, κυκλοφορήσει ή διαθέσει με άλλο τρόπο, εξ' ολοκλήρου ή εν μέρει, ή να επιτρέψει την πρόσβαση, μεταφορά ή χρήση των Υπηρεσιών ή Παροχών Esri, σε οποιεσδήποτε χώρες όπου οι Ηνωμένες Πολιτείες έχουν επιβάλλει εμπάργκο ή αποκλεισμένους φορείς ή άτομα, παρά μόνο σύμφωνα με τους εκάστοτε ισχύοντες νόμους και κανονισμούς περί εξαγωγών της κυβέρνησης των ΗΠΑ. Ο Πελάτης απαγορεύεται εξάγει, επανεξάγει, μεταβιβάσει ή χρησιμοποιήσει τις Υπηρεσίες ή τις Παροχές Esri για συγκεκριμένες πυραυλικές, πυρηνικές, χημικές ή βιολογικές δραστηριότητες ή τελικές χρήσεις, χωρίς την κατάλληλη εξουσιοδότηση από την κυβέρνηση των ΗΠΑ. Ο Πελάτης οφείλει να ενημερώνει άμεσα και γραπτώς την Esri, σε περίπτωση που οποιοσδήποτε κυβερνητικός φορέας ή υπηρεσία των ΗΠΑ απορρίψει, αναστείλει ή ανακαλέσει τα προνόμια εξαγωγών του Πελάτη. Ο Πελάτης απαγορεύεται να αναρτήσει, αποθηκεύσει ή επεξεργαστεί σε Υπηρεσίες Cloud οποιοδήποτε Περιεχόμενο Πελάτη το οποίο (i) διαθέτει Αριθμό Ταξινόμησης Ελέγχου Εξαγωγών (ECCN) άλλο του EAR99 ή (ii) ελέγχεται για εξαγωγή από τις Ηνωμένες Πολιτείες στα πλαίσια του ITAR. Η Esri δεν θα παρέχει Υπηρεσίες ή Παροχές Esri που σχετίζονται με οποιοδήποτε είδος άμυνας, υπηρεσία άμυνας ή τεχνικά δεδομένα, όπως ορίζονται στις Παραγράφους 120.6, 120.9 και 120.10 του ITAR αντίστοιχα, έως ότου η Esri εξασφαλίσει οποιαδήποτε απαραίτητη άδεια εξαγωγής από την κυβέρνηση των ΗΠΑ. Ο Πελάτης θα παρέχει εύλογη βοήθεια στην Esri κατά την υποβολή αιτήσεων και εξασφάλιση άδειας εξαγωγών, όπου απαιτείται.

7.2 Ασφάλεια. Η Esri δημοσιεύει τις δυνατότητες ασφάλειάς της στη διεύθυνση http://doc.arcgis.com/en/trust/security/security-overview.htm. Ο Πελάτης μπορεί να παρέχει στο προσωπικό της Esri πρόσβαση στα συστήματα Πελάτη ή σε προσωπικές πληροφορίες του ιδίου ή τρίτων μερών, εάν η πρόσβαση είναι απαραίτητη για την παροχή των Υπηρεσιών από την Esri και εφ' όσον η Esri συμφωνεί ρητά με αυτήν την πρόσβαση. Η Esri θα εφαρμόζει εύλογα διοικητικά, τεχνικά και φυσικά μέσα προστασίας για να προστατεύσει τα δεδομένα και να αποτρέψει την μη εξουσιοδοτημένη πρόσβαση. Ο Πελάτης φέρει ευθύνη προκειμένου να (i) επιβεβαιώσει ότι τα δημοσιευμένα μέτρα ελέγχου ασφάλειας και απορρήτου της Esri τηρούν όλες τις ισχύουσες νομικές απαιτήσεις προστασίας του Περιεχομένου Πελάτη και (ii) αναρτήσει ή κοινοποιήσει ελεγχόμενο Περιεχόμενο Πελάτη μέσω των Υπηρεσιών Cloud, μόνο όταν αυτό είναι νόμιμο. Η Esri δεν φέρει ευθύνη για ανασκόπηση του Περιεχομένου Πελάτη προκειμένου να διασφαλίσει τη συμμόρφωση με την ισχύουσα νομοθεσία και τους κανονισμούς.

ΑΡΘΡΟ 8-ΔΙΑΚΟΠΕΣ, ΑΠΟΣΥΡΣΕΙΣ ΚΑΙ ΑΝΑΣΤΟΛΕΣ ΥΠΗΡΕΣΙΩΝ CLOUD

8.1 Απαγορευμένες χρήσεις. Ο Πελάτης απαγορεύεται να έχει πρόσβαση σε ή να χρησιμοποιεί τις Υπηρεσίες Cloud για να:

α.	Αποστέλλει μαζικά ή ψευδή μηνύματα ηλεκτρονικού ταχυδρομείου, να προβαίνει σε ηλεκτρονικό ψάρεμα, να αποστέλλει ομαδικά μηνύματα ηλεκτρονικού ταχυδρομείου ή δυσφημιστικό υλικό ή να προβαίνει σε παρακολούθηση ή πραγματοποίηση απειλών φυσικής βίας,
β.	Αποθηκεύει ή αποστέλλει οποιονδήποτε Κακόβουλο Κώδικα,
γ.	Παραβιάζει οποιονδήποτε νόμο ή κανονισμό,
δ.	Καταπατά ή υπεξαιρεί τα δικαιώματα τρίτων μερών,
ε.	Διερευνά, σαρώνει ή ελέγχει την ευαλωτότητα των Υπηρεσιών Cloud ή παραβιάζει οποιοδήποτε μέτρο ασφάλειας ή πιστοποίησης που χρησιμοποιείται στις Υπηρεσίες Cloud, ή να
στ.	Συγκρίνει τη διαθεσιμότητα, την απόδοση ή τη λειτουργικότητα των Υπηρεσιών Cloud για ανταγωνιστικούς σκοπούς.

8.2 Διακοπή υπηρεσίας. Οι διακοπές συστήματος ή άλλα συμβάντα εκτός του εύλογου ελέγχου της Esri, ενδέχεται να διακόψουν την πρόσβαση του Πελάτη στα Online Service. Η Esri ενδέχεται να μην μπορεί να παρέχει προηγούμενη ειδοποίηση για αυτές τις διακοπές.

8.3 Αφαίρεση του Περιεχομένου Πελάτη. Η Esri δύναται να αφαιρέσει ή διαγράψει οποιοδήποτε μέρος του Περιεχομένου του Πελάτη εάν υπάρχουν λόγοι να θεωρείται ότι η ανάρτηση του Περιεχομένου Πελάτη ή η χρήση του με τις Υπηρεσίες Cloud, παραβιάζει την παρούσα Συμφωνία. Εφ' όσον είναι εύλογο βάσει αυτών των συνθηκών, η Esri θα ειδοποιήσει τον Πελάτη προτού αφαιρεθεί το Περιεχόμενο του Πελάτη. Η Esri θα αντιδρά σε τυχόν ειδοποιήσεις απόσυρσης του Νομοσχεδίου Ψηφιακής Πνευματικής Ιδιοκτησίας (Digital Millennium Copyright Act) σύμφωνα με την πολιτική πνευματικής ιδιοκτησίας της Esri που είναι διαθέσιμη στη διεύθυνση http://www.esri.com
/legal/dmca_policy.

8.4 Αναστολή υπηρεσίας. Η Esri δύναται να αναστείλει την πρόσβαση στις Υπηρεσίες Cloud, (i) αν ο Πελάτης αθετήσει ουσιαστικά την παρούσα Συμφωνία και αδυνατεί να αποκαταστήσει έγκαιρα την αθέτηση, (ii) αν η Esri θεωρεί εύλογα ότι η χρήση των Υπηρεσιών Cloud από τον Πελάτη θα υποβάλλει την Esri σε άμεση ευθύνη ή θα επηρεάσει αρνητικά την ακεραιότητα, τη λειτουργικότητα ή τη χρηστικότητα των Υπηρεσιών Cloud, (iii) για προγραμματισμένη συντήρηση, (iv) για διακοπή απειλής ή επίθεσης στις Υπηρεσίες Cloud ή (v) αν οι Υπηρεσίες Cloud απαγορευτούν από τον νόμο ή ρυθμιστούν σε βαθμό που η συνέχιση της παροχής τους θα αποτελούσε εμπορική δυσκολία. Όπου είναι εφικτό, η Esri θα ειδοποιεί τον Πελάτη εκ των προτέρων για οποιαδήποτε αναστολή των Υπηρεσιών Cloud και θα παρέχει στον Πελάτη την ευκαιρία, σε εύλογα πλαίσια, να προβεί σε επανορθωτικές ενέργειες.

Η Esri δεν είναι υπεύθυνη για οποιαδήποτε ζημιά, επιβάρυνση ή απώλεια που μπορεί να προκύψει από τη διακοπή ή την αναστολή των Online Service ή την αφαίρεση του περιεχομένου του Πελάτη, όπως περιγράφεται παραπάνω.

ΑΡΘΡΟ 9-ΓΕΝΙΚΕΣ ΔΙΑΤΑΞΕΙΣ

9.1 Πληρωμή. Ο Πελάτης θα εξοφλεί κάθε ορθό τιμολόγιο εντός 30 ημερών από την παραλαβή του, με αποστολή της πληρωμής στη διεύθυνση που αναφέρεται στο τιμολόγιο.

9.2 Κριτική. Η Esri δύναται να αξιοποιήσει ελεύθερα κάθε κριτική, προτάσεις ή αιτήματα για βελτίωση Προϊόντων που της παρέχει ο Πελάτης.

9.3 Διπλώματα ευρεσιτεχνίας. Ο Πελάτης δεν πρέπει να επιδιώξει και δεν πρέπει να επιτρέψει σε άλλον χρήστη να επιδιώξει να αποκτήσει δίπλωμα ευρεσιτεχνίας ή συναφές δικαίωμα παγκοσμίως, το οποίο βασίζεται στα Προϊόντα της Esri ή τα ενσωματώνει. Αυτή η ρητή απαγόρευση επί της απόκτησης διπλωμάτων ευρεσιτεχνίας δεν θα ισχύει για το λογισμικό και την τεχνολογία του Πελάτη παρά μόνο στο βαθμό που τα Προϊόντα, ή οποιοδήποτε μέρος αυτών, αποτελούν τμήμα οποιασδήποτε απαίτησης ή προτιμώμενης ενσωμάτωσης σε αίτηση για δίπλωμα ευρεσιτεχνίας ή συναφούς αίτησης.

9.4 Φόροι και τέλη, χρεώσεις αποστολής. Τα τέλη που δηλώνονται στον Πελάτη δεν περιλαμβάνουν οποιονδήποτε ισχύοντα φόρο ή τέλος, συμπεριλαμβανομένων, μεταξύ άλλων, του φόρου πώλησης, του φόρου κατανάλωσης ή του φόρου προστιθέμενης αξίας (ΦΠΑ), των τελωνειακών φόρων ή δασμών και των εξόδων συσκευασίας και αποστολής.

9.5 Έλεγχος Συμμόρφωσης. Ο Πελάτης θα τηρεί ακριβή και πλήρη αρχεία και καταγραφές σχετικά με τη συμμόρφωσή του με τις υποχρεώσεις του, στα πλαίσια της παρούσας Συμφωνίας. Η Esri ή εξουσιοδοτημένος διανομέας αυτής, δικαιούνται να διεξάγουν έλεγχο συμμόρφωσης στα παραπάνω αρχεία και τις καταγραφές, με προηγούμενη γραπτή ειδοποίηση τουλάχιστον 7 εργάσιμων ημερών, ή να διορίσουν ανεξάρτητο τρίτο άτομο το οποίο θα διεξάγει τον εν λόγω έλεγχο συμμόρφωσης εκ μέρους τους. Ο Πελάτης θα επανορθώνει άμεσα οποιαδήποτε μη συμμόρφωση διαπιστωθεί στη διάρκεια ελέγχου συμμόρφωσης. Η Esri και ο διανομέας της Esri απαγορεύεται να διεξάγουν έλεγχο συμμόρφωσης του Πελάτη εντός περιόδου 12 μηνών μετά την ολοκλήρωση προηγούμενου ελέγχου συμμόρφωσης στον οποίο δεν διαπιστώθηκε οποιαδήποτε ουσιαστική μη συμμόρφωση του Πελάτη.

9.6 Απουσία υποδηλούμενων αποποιήσεων. Η μη εφαρμογή από οποιονδήποτε συμβαλλόμενο οποιασδήποτε διάταξης της παρούσας Συμφωνίας δεν θα θεωρείται αποποίηση των διατάξεων ή του δικαιώματος του συμβαλλόμενου αυτού στην εφεξής εφαρμογή της συγκεκριμένης ή οποιασδήποτε άλλης διάταξης.

9.7 Δυνατότητα διαχωρισμού. Οι συμβαλλόμενοι συμφωνούν ότι εάν οποιαδήποτε διάταξη της παρούσας Συμφωνίας θεωρηθεί ανεφάρμοστη για οποιονδήποτε λόγο, η διάταξη αυτή θα τροποποιηθεί μόνο στο βαθμό που χρειάζεται για να καταστεί εφαρμόσιμη η πρόθεση της διατύπωσης.

9.8 Διάδοχος και εκδοχείς. Ο Πελάτης δεν θα εκχωρήσει, χορηγήσει επιμέρους άδεια ή μεταβιβάσει τα δικαιώματά του ως Πελάτη ή αναθέσει τις υποχρεώσεις του σύμφωνα με την παρούσα Συμφωνία, χωρίς προηγούμενη γραπτή συναίνεση της Esri και του εξουσιοδοτημένου διανομέα της, και οποιαδήποτε σχετική απόπειρα θα θεωρείται άκυρη χωρίς συγκατάθεση. Η παρούσα Συμφωνία θα είναι δεσμευτική για τους αντίστοιχους διαδόχους και εκδοχείς των συμβαλλόμενων στην παρούσα Συμφωνία. Εντούτοις, ένας ανάδοχος που παραδίδει τα Προϊόντα με σύμβαση προς την Κυβέρνηση, μπορεί να εκχωρήσει την παρούσα Συμφωνία και τα Προϊόντα που αποκτούνται για παράδοση σε πελάτη της κυβέρνησης μετά από γραπτή ειδοποίηση προς την Esri, υπό τον όρο ότι ο εν λόγω πελάτης της κυβέρνησης συμφωνεί με τους όρους της παρούσης Συμφωνίας.

9.9 Διατήρηση των όρων σε ισχύ. Το Γλωσσάρι των Όρων και διατάξεων των Άρθρων 3, 4, 5 και 9 των παρόντων Γενικών Όρων και Διατάξεων, θα συνεχίσει να ισχύει μετά τη λήξη ή διακοπή της παρούσας Συμφωνίας.

9.10 Κρατικός Πελάτης των ΗΠΑ. Τα Προϊόντα είναι εμπορικά είδη που δημιουργούνται με ιδιωτικούς πόρους και παρέχονται στον Πελάτη στα πλαίσια της παρούσας Συμφωνίας. Αν ο Πελάτης είναι κυβερνητικός φορέας των ΗΠΑ ή κυβερνητικός προμηθευτής των ΗΠΑ, ή παρέχει συνδρομές στον Πελάτη σύμφωνα με την παρούσα Συμφωνία στα πλαίσια των Υποτμημάτων FAR 12.211/12.212 ή Υποτμήματος DFARS 227.7202. Τα Δεδομένα και τα Online Service της Esri παρέχονται με άδεια ή συνδρομή στα πλαίσια της ίδιας πολιτικής Υποτμήματος DFARS 227.7202 ως λογισμικό εμπορικών ηλεκτρονικών υπολογιστών για αποκτήσεις που γίνονται στα πλαίσια του DFARS. Τα Προϊόντα υπόκεινται σε περιορισμούς και η παρούσα Συμφωνία διέπει αυστηρά τη χρήση, τροποποίηση, εκτέλεση, αναπαραγωγή, κυκλοφορία, προβολή ή αποκάλυψη των Προϊόντων από τον Πελάτη. Οι όροι Συμφωνίας που δεν είναι συνεπείς με τον κανονισμό ομοσπονδιακού δικαίου, δεν ισχύουν. Ο Πελάτης της κυβέρνησης των ΗΠΑ, δικαιούται να μεταβιβάσει το Λογισμικό σε οποιαδήποτε από τις εγκαταστάσεις του στις οποίες μεταφέρεται(ονται) υπολογιστής(ές) όπου έχει εγκαταστήσει αυτό το Λογισμικό. Σε περίπτωση που οποιοσδήποτε δικαστής, διαιτητής ή επιτροπή αποφασίσει ότι ο κρατικός Πελάτης ΗΠΑ έχει περισσότερα δικαιώματα σε οποιοδήποτε τμήμα των Προϊόντων σύμφωνα με τους ισχύοντες νόμους περί δημόσιων προμηθειών, τα δικαιώματα αυτά θα καλύπτουν μόνον τα αντίστοιχα τμήματα.

9.11 Ισχύουσα νομοθεσία. Το ομοσπονδιακό δίκαιο των ΗΠΑ και το δίκαιο της Πολιτείας της Καλιφόρνια, διέπουν την παρούσα Συμφωνία, εκτός της αντίστοιχης επιλογής νομικών αρχών. Η παρούσα Συμφωνία δεν υπόκειται στη Σύμβαση των Ηνωμένων Εθνών περί Συμβολαίων για τη Διεθνή Πώληση των Αγαθών.

9.12Επίλυση διενέξεων. Οι συμβαλλόμενοι θα εφαρμόζουν την παρακάτω διαδικασία επίλυσης διενέξεων:

α.	Δίκαιη αποζημίωση. Κάθε συμβαλλόμενος θα έχει το δικαίωμα να διεκδικήσει ασφαλιστικά μέτρα, συγκεκριμένη απόδοση ή άλλη δίκαιη αποζημίωση σε οποιοδήποτε δικαστήριο αρμόδιας δικαιοδοσίας, χωρίς απαίτηση καταβολής χρηματικής εγγύησης ή απόδειξης της βλάβης ως προϋπόθεση αποζημίωσης.
β.	Κυβερνητικοί φορείς ΗΠΑ. Η παρούσα Συμφωνία υπόκειται στον Νόμο Διενέξεων Συμβάσεων του 1978, ως τροποποιήθηκε (41 USC 601-613).
γ.	Λοιποί κυβερνητικοί φορείς. Η Esri θα συμμορφώνεται με τις υποχρεωτικές αποφάσεις διενέξεων στα πλαίσια της ισχύουσας νομοθεσίας.
δ.	Διαιτησία. Εκτός όσων αναφέρονται παραπάνω, οι συμβαλλόμενοι θα υπόκεινται σε δεσμευτική διαιτησία για την επίλυση οποιασδήποτε διένεξης προκύπτει από ή σχετίζεται με την παρούσα Συμφωνία, η οποία δεν μπορεί να επιλυθεί μέσω διαπραγματεύσεων. Αν ο Πελάτης βρίσκεται στις Ηνωμένες Πολιτείες ή σε μία από τις εδαφικές κτήσεις ή απομακρυσμένες περιοχές αυτών, οι διαδικασίες διαιτησίας διέπονται από τους Κανόνες Εμπορικής Διαιτησίας του Αμερικάνικου Συνδέσμου Διαιτησίας. Αν ο Πελάτης βρίσκεται εκτός των Ηνωμένων Πολιτειών, οι διαδικασίες διέπονται από τους Κανόνες Διαιτησίας του Διεθνούς Εμπορικού Επιμελητηρίου. Οι συμβαλλόμενοι θα επιλέξουν έναν διαιτητή, σύμφωνα με τους ισχύοντες κανόνες διαιτησίας. Η γλώσσα διαιτησίας θα είναι η Αγγλική. Η διαιτησία θα πραγματοποιηθεί σε συμφωνημένη τοποθεσία. Κάθε συμβαλλόμενος, κατόπιν αίτησης του έτερου συμβαλλόμενου, θα προσκομίζει έγγραφα ή μάρτυρες που σχετίζονται με τις κύριες πτυχές της διένεξης.

9.13 Ανωτέρα Βία. Ο συμβαλλόμενος δεν φέρει ευθύνη για οποιαδήποτε αποτυχία ή καθυστέρηση κατά την εκτέλεση της παρούσας Συμφωνίας, σε διάρκεια περιόδου κατά την οποία η εν λόγω αποτυχία ή καθυστέρηση οφείλεται σε αιτίες που δεν εμπίπτουν στον εύλογο έλεγχό του. Αυτές οι αιτίες περιλαμβάνουν μεταξύ άλλων θεομηνίες, πολέμους, απεργίες, εργασιακές διενέξεις, ηλεκτρονικές επιθέσεις, νόμους, κανονισμούς, κυβερνητικά διατάγματα ή οποιοδήποτε άλλο συμβάν ανωτέρας βίας.

9.14 Ανεξάρτητος προμηθευτής. Η Esri θα είναι ανά πάσα στιγμή ανεξάρτητος προμηθευτής. Τίποτα από όσα περιέχονται στην παρούσα Συμφωνία δεν δημιουργεί σχέση εργοδότη/εργαζόμενου, εντολέα/εντολοδόχου ή κοινοπραξίας, μεταξύ της Esri ή του εξουσιοδοτημένου διανομέα της και του Πελάτη. Κανένας συμβαλλόμενος δεν έχει το δικαίωμα να συνάπτει συμβάσεις εκ μέρους του έτερου συμβαλλόμενου ή να δρα άλλως εκ μέρους του έτερου συμβαλλόμενου.

9.15 Ειδοποίηση. Ο Πελάτης μπορεί να αποστέλλει τις απαιτούμενες ειδοποιήσεις που προβλέπονται στην παρούσα Συμφωνία προς την Esri, στην παρακάτω διεύθυνση:

Environmental Systems Research Institute, Inc.
Attn: Contracts & Legal Department
380 New York Street
Redlands, CA 92373-8100
USA

Τηλ.: 909-793-2853
Email: LegalNotices@esri.com

ΠΑΡΑΡΤΗΜΑ_1
ΣΥΓΚΕΚΡΙΜΕΝΟΙ ΟΡΟΙ ΧΡΗΣΗΣ ΑΝΑ ΠΡΟΪΟΝ
(E300 09/22/2016)

ΛΟΓΙΣΜΙΚΟ

Στον παρακάτω πίνακα παρέχονται επιπρόσθετοι όροι χρήσης που ισχύουν για συγκεκριμένο Λογισμικό. Κάθε αναφορά Προϊόντος περιλαμβάνει μία ή περισσότερες υποσημειώσεις που αφορούν το Προϊόν. Αυτές οι υποσημειώσεις συμπληρώνουν τους όρους της Συμφωνίας. Οι ορισμοί για κάθε υποσημείωση ακολουθούν μετά τον πίνακα. Εκτός αν αναφέρεται άλλως στο ισχύον Έγγραφο Παραγγελίας, οι επεκτάσεις για το Λογισμικό έχουν το ίδιο πεδίο χρήσης όπως και εκείνο που χορηγήθηκε για το αντίστοιχο Λογισμικό.

Προϊόντα Desktop
▪	ArcGIS Desktop (Advanced, Standard ή Basic) (26)
▪	ArcGIS Earth (65)
▪	ArcGIS Explorer Desktop (20)
▪	ArcGIS for AutoCAD (20)
▪	ArcPad (13)
▪	ArcReader (20)
▪	ArcGIS for Windows Mobile (15, 54)
▪	ArcGIS for Personal Use (3, 26)

Προϊόντα Διακομιστή
▪	ArcGIS Enterprise
-	Standard ή Advanced (21, 31)
-	Workgroup Standard ή Advanced (21, 28, 29, 30, 32)
-	ArcGIS GIS Server (Standard ή Advanced) (31)
-	ArcGIS GIS Server Basic (39)
-	ArcGIS GIS Server Workgroup (Standard ή Advanced) (28, 29, 30, 32)
-	ArcGIS GIS Server Workgroup Basic (39)
-	ArcGIS GIS Server Extension
-	ArcGIS Maritime: Server (2)
-	ArcGIS Image Server, ArcGIS GeoEvent Server, ArcGIS GeoAnalytics Server (4)
▪	Esri Business Analyst Server
-	Workgroup (28, 29, 30, 31, 39)
-	Enterprise (31, 39)
▪	World Geocoder for ArcGIS Basic (67)
Εργαλεία προγραμματιστή
▪	AppStudio for ArcGIS Standard (11, 16, 19)
▪	ArcGIS Runtime SDK for Android, iOS, Java, Mac OS X, Microsoft .NET Framework (Windows [desktop], Windows Phone, Windows Store), Qt ή WPF (16, 19)
▪	ArcGIS Runtime Standard Level for Android, iOS, Java, Mac OS X, Microsoft .NET Framework (Windows [desktop], Windows Phone, Windows Store), Qt ή WPF (15, 18)
▪	ArcGIS Engine Developer Kit και επεκτάσεις (16, 19, 22, 26)
▪	ArcGIS Engine for Windows/Linux και επεκτάσεις (15, 22, 26)
▪	ArcGIS Web Mapping (συμπεριλαμβανόμενου του ArcGIS API for JavaScript/HTML5, ArcGIS API for Flex, ArcGIS API for Microsoft Silverlight) (15, 16, 64, 66)
▪	ArcGIS Developer Subscription (24, 26)
▪	Esri File Geodatabase API (47)

Άλλο
▪	Navigator for ArcGIS (14)

 Υποσημειώσεις:

1.	Δεσμευμένο.
2.	Όχι προς χρήση στην 	πλοήγηση	.
3.	Με άδεια μόνο για προσωπική χρήση.
4.	Κατά τη χρήση με το ArcGIS Enterprise Workgroup
-	Περιορισμός σε 1 τετραπύρηνο διακομιστή.
-	Δυνατότητα εγκατάστασης σε ξεχωριστό μηχάνημα.
	5-10.	Δεσμευμένο.
11.	Οι εφαρμογές που έχουν δημιουργηθεί με το AppStudio for ArcGIS Standard υπόκεινται στους όρους χρήσης για το ArcGIS Runtime Standard Level.
12.	Δεσμευμένο.
13.	Ως "Άδεια Διπλής Χρήσης" νοείται η δυνατότητα εγκατάστασης του Λογισμικού σε επιτραπέζιο υπολογιστή και η χρήση του ταυτόχρονα είτε σε προσωπικό ψηφιακό βοηθό (PDA) είτε σε φορητό υπολογιστή χειρός, εφόσον το Λογισμικό χρησιμοποιείται μόνο από ένα άτομο ανά πάσα στιγμή.
14.	Μπορεί να χρησιμοποιηθεί για περιηγητικούς σκοπούς.
15.	Παρέχεται με άδεια ως Άδεια Εγκατάστασης.
16.	Ο Πελάτης μπορεί να χρησιμοποιήσει τα SDK ή API για να δημιουργήσει Εφαρμογές Προστιθέμενης Αξίας και να διανείμει και παρέχει με άδεια τις παραπάνω εφαρμογές στους τελικούς χρήστες του, για χρήση τους οπουδήποτε δεν απαγορεύεται σύμφωνα με τους κανονισμούς εξαγωγών.
17.	Δεσμευμένο.
18.	Η Άδεια Εγκατάστασης ισχύει ανά Εφαρμογή Προστιθέμενης Αξίας ανά υπολογιστή για ανεξάρτητες εφαρμογές.
19.	Η άδεια απαγορεύεται να χρησιμοποιηθεί για την ανάπτυξη Εφαρμογών Προστιθέμενης Αξίας στο Διαδίκτυο ή σε διακομιστή.
20.	Ο Πελάτης	 μπορεί να αναπαράγει και να διανείμει το Λογισμικό, με την προϋπόθεση να συντρέχουν όλα τα κάτωθι:

α.	Το Λογισμικό να αναπαράγεται και να διανέμεται πλήρως,
β.	Ένα συμφωνητικό αδειοδότησης συνοδεύει κάθε αντίγραφο του Λογισμικού που προστατεύει το Λογισμικό στον ίδιο βαθμό με την παρούσα Συμφωνία Αδειοδότησης, και ο αποδέκτης συμφωνεί ότι δεσμεύεται από τους όρους και τις προϋποθέσεις της συμφωνίας αδειοδότησης,
γ.	Όλες οι αποδόσεις ευσήμων/ειδοποιήσεις πνευματικών δικαιωμάτων και σημάτων κατατεθέντων αναπαράγονται και
δ.	Δεν υπάρχει χρέωση ή τέλος που οφείλονται στη χρήση του Λογισμικού.

21.	Ο Πελάτης μπορεί να δημιουργήσει μια Εφαρμογή(ές) Προστιθέμενης Αξίας για χρήση από τους Ονομαστικούς Χρήστες του Πελάτη. Ο Πελάτης απαγορεύεται να ενσωματώνει στοιχεία Ονομαστικού Χρήστη σε Εφαρμογή Προστιθέμενης Αξίας. Ο Πελάτης απαγορεύεται να ενσωματώνει ή να χρησιμοποιεί Στοιχεία Εισόδου Εφαρμογής σε Εφαρμογές Προστιθέμενης Αξίας. Για τις Εφαρμογές Προστιθέμενης Αξίας απαιτούνται στοιχεία εισόδου Ονομαστικού Χρήστη.
22.	α.	Ο τελικός χρήστης θα πρέπει να παρέχει άδεια είτε για το Λογισμικό ArcGIS Engine for Windows/Linux είτε για άλλα Λογισμικά του ArcGIS Desktop (Basic, Standard ή Advanced) για να λάβει το δικαίωμα εκτέλεσης εφαρμογής του ArcGIS Engine σε 1 ηλεκτρονικό υπολογιστή και
β.	Οι επεκτάσεις του ArcGIS Engine for Windows/Linux δεν θα χρησιμοποιούνται σε συνδυασμό με το Λογισμικό ArcGIS Desktop για την εκτέλεση Εφαρμογών Προστιθέμενης Αξίας ArcGIS Engine. Ένας μεμονωμένος χρήστης μπορεί να έχει πολλαπλές Εφαρμογές Προστιθέμενης Αξίας ArcGIS Engine εγκατεστημένες σε 1 υπολογιστή για χρήση μόνο από τον ίδιο.
23.	Δεσμευμένο.
24.	Το Λογισμικό μπορεί να χρησιμοποιηθεί μόνο για τον σκοπό της ανάπτυξης, της δοκιμής και της επίδειξης μιας πρωτότυπης Εφαρμογής προστιθέμενης αξίας και τη δημιουργία προσωρινά αποθηκευμένων χαρτών. Οι Εφαρμογές Προστιθέμενης Αξίας και οι προσωρινά αποθηκευμένοι χάρτες μπορούν να χρησιμοποιηθούν στους Διακομιστές Προεργασίας και Εγκατάστασης ArcGIS Enterprise. Το Λογισμικό και τα Δεδομένα μπορούν να εγκατασταθούν σε πολλαπλούς υπολογιστές για χρήση από οποιονδήποτε Συνδρομητή ArcGIS Developer με Επέκταση ή υψηλότερες συνδρομές - όλο το υπόλοιπο Λογισμικό παρέχεται με άδεια ως Άδεια Χρήσης για έναν ηλεκτρονικό υπολογιστή.
25.	Δεσμευμένο.
26.	Η βάση γεωγραφικών δεδομένων του Personal Edition περιορίζεται σε 10 gigabyte δεδομένων του Πελάτη.
27.	Δεσμευμένο.
28.	Η χρήση περιορίζεται σε 10 ταυτόχρονους τελικούς χρήστες εφαρμογών, εκτός των εφαρμογών του ArcGIS Enterprise Workgroup ή ArcGIS GIS Server Workgroup. Ο περιορισμός αυτός περιλαμβάνει χρήση προϊόντων ArcGIS Desktop, προϊόντων ArcGIS Engine και εφαρμογών τρίτων που συνδέονται απευθείας με οποιαδήποτε βάση γεωγραφικών δεδομένων ArcGIS Enterprise Workgroup ή ArcGIS GIS Server Workgroup. Δεν υπάρχουν περιορισμοί στον αριθμό συνδέσεων από εφαρμογές web.
29.	Το λογισμικό απαιτεί υποστηριζόμενη έκδοση του SQL Server Express. Οι υποστηριζόμενες εκδόσεις καταγράφονται με τις απαιτήσεις συστήματος για το προϊόν στον δικτυακό τόπο της Esri.
30.	Η χρήση περιορίζεται σε μέγιστο όγκο δεδομένων του Πελάτη 10 gigabyte.
31.	Ο Πελάτης επιτρέπεται να έχει πλεονάζουσα(ες) εγκατάσταση(εις) του Λογισμικού Esri Server για λειτουργίες αυτόματης ανακατεύθυνσης, όμως το πλεονάζον Λογισμικό μπορεί να λειτουργεί μόνο κατά την περίοδο που δεν είναι λειτουργικός ο κύριος δικτυακός τόπος (ενεργές-παθητικές λειτουργίες αυτόματης ανακατεύθυνσης). Η(Οι) πλεονάζουσα(-σες) εγκατάσταση(-σεις) Λογισμικού πρέπει να παραμένουν ανενεργές, εκτός από την συντήρηση του συστήματος και την ενημέρωση των βάσεων δεδομένων όταν ο κύριος δικτυακός τόπος ή οποιοσδήποτε άλλος πλεονάζων τόπος βρίσκεται σε λειτουργία.
32.	Δεν επιτρέπεται εγκατάσταση πλεονάζοντος Λογισμικού για λειτουργίες αυτόματης μεταγωγής.
33-38.	Δεσμευμένο.
39.	Καμία λειτουργικότητα επεξεργασίας που περιλαμβάνεται στο ArcGIS GIS Server δεν επιτρέπεται να χρησιμοποιηθεί με το ArcGIS GIS Server Basic (Workgroup ή Enterprise).
40-46.	Δεσμευμένο.
47.	Ο Πελάτης μπορεί να αναπτύξει και να διανείμει Εφαρμογές Προστιθέμενης Αξίας που χρησιμοποιούν Esri File Geodatabase API σε τελικούς χρήστες του Πελάτη.
48-53.	Δεσμευμένο.
54.	Η άδεια χρήσης του ArcGIS for Windows Mobile Deployments έχει παραχωρηθεί με το ArcGIS Enterprise (Advanced ή Standard), το ArcGIS Enterprise Workgroup (Advanced), το ArcGIS Desktop (Advanced, Standard, Basic) και Εφαρμογές Προστιθέμενης Αξίας ArcGIS Engine.
55-63.	Δεσμευμένο.
64.	Οι Εφαρμογές Προστιθέμενης Αξίας για ανάπτυξη δικτύου πρέπει να χρησιμοποιούνται σε συνδυασμό με άλλο(-α) Προϊόν(-τα) Esri. Τεχνολογίες τρίτων μπορούν επίσης να χρησιμοποιούνται σε συνδυασμό με Εφαρμογή(-ές) Προστιθέμενης Αξίας, εφ' όσον οι παραπάνω εφαρμογές χρησιμοποιούνται πάντα σε συνδυασμό με άλλο(-α) Προϊόν(-τα) Esri.
65.	Μπορεί να χρησιμοποιηθεί μόνο σε συνδυασμό με άλλο(α) Προϊόν(τα) Esri. Ενδέχεται να χρησιμοποιούνται τεχνολογίες τρίτων σε συνδυασμό με το ArcGIS Earth, εφ' όσον το ArcGIS Earth χρησιμοποιείται πάντα σε συνδυασμό με άλλο(α) Προϊόν(τα) Esri.
66.	Για εφαρμογές υπολογιστών, κάθε άδεια χορηγείται ανά οργανισμό. Για τους σκοπούς αυτής της άδειας χρήσης, ο οργανισμός είναι ισοδύναμος με ένα κύριο καταχωρισμένο μοναδικό αναγνωριστικό τομέα. Ο Τομέας είναι το όνομα τομέα του Διαδικτύου που έχει καταχωριστεί στο μητρώο ονομάτων τομέα. Για παράδειγμα, στο example.com το example.com είναι το καταχωρισμένο μοναδικό αναγνωριστικό τομέα. Ομοίως, στο example.com.xx, όπου το xx είναι ο καταχωρισμένος κωδικός χώρας, το example.com.xx είναι το καταχωρισμένο μοναδικό αναγνωριστικό τομέα. Οι εφαρμογές υπολογιστών μπορούν να χρησιμοποιηθούν από οποιοδήποτε εργαζόμενο ενός οργανισμού με το κύριο καταχωρισμένο μοναδικό αναγνωριστικό τομέα. Δεν υπάρχει όριο στον αριθμό εφαρμογών, οι οποίες μπορούν να δημιουργηθούν και να χρησιμοποιηθούν εντός ενός οργανισμού.
67.	Περιορισμός σε 250.000.000 γεωκώδικες ανά ετήσια συνδρομή.
 ONLINE SERVICE

Στον παρακάτω πίνακα παρέχονται επιπρόσθετοι όροι χρήσης που ισχύουν για συγκεκριμένα Online Service. Κάθε αναφορά Προϊόντος περιλαμβάνει μία ή περισσότερες υποσημειώσεις που αφορούν το Προϊόν. Οι ορισμοί για κάθε υποσημείωση ακολουθούν μετά τον πίνακα. Εκτός αν αναφέρεται άλλως στο ισχύον Έγγραφο Παραγγελίας, οι επεκτάσεις για το Λογισμικό έχουν το ίδιο πεδίο χρήσης όπως και εκείνο που χορηγήθηκε για το αντίστοιχο Λογισμικό.

▪	Οι συνδρομές ArcGIS Online είναι διαθέσιμες σε διάφορα Προγράμματα Πώλησης:

-	Εμπορικά Λιανικής, ΕΑ, Κυβερνητικά προγράμματα (1, 2, 3, 11, 12, 14, 20)
-	Εκπαιδευτικό Πρόγραμμα (1, 2, 8, 10, 14, 19)
-	Μη κερδοσκοπικό πρόγραμμα (1, 2, 8, 14, 19, 20)

▪	Οι συνδρομές ArcGIS Online Developer Deployment είναι διαθέσιμες σε πολλαπλά Προγράμματα Πώλησης:

-	Εμπορικά Λιανικής, ΕΑ, Κυβερνητικά προγράμματα
	Δωρεάν συνδρομή (1, 8, 9, 10, 13, 19, 20)
	Πληρωμένη συνδρομή (1, 8, 9, 10, 11, 13, 20)
-	Εκπαίδευση, 	ΜΚΟ/ΜΚΟ, Προγράμματα τύπου/ΜΜΕ
	Δωρεάν συνδρομή (1, 3, 4, 5, 6, 9, 10, 13, 19)
	Πληρωμένη συνδρομή (1, 3, 4, 5, 6, 9, 10, 13, 19)
-	ΜΚΟ/ΜΚΟ, Προγράμματα τύπου/ΜΜΕ
	Δωρεάν συνδρομή (1, 3, 4, 5, 6, 9, 10, 13, 19, 20)
	Πληρωμένη συνδρομή (1, 3, 4, 5, 6, 9, 10, 13, 19, 20)

▪	Δημόσιο σχέδιο
-	Εμπορικά Λιανικής, ΕΑ, Κυβερνητικά προγράμματα, ΜΚΟ/ΚΟ, Προγράμματα τύπου/ΜΜΕ (1, 4, 5, 6, 7, 9, 10, 15, 19, 20)
-	Εκπαιδευτικά Προγράμματα (1, 4, 5, 6, 7, 9, 10, 15, 19)
▪	Esri Business Analyst Online (16)
▪	Esri Business Analyst Online Mobile (16)
▪	Esri Community Analyst (16)
▪	Esri MapStudio (17)

 Υποσημειώσεις:

1.	Συμπληρωματικά των κοινών όρων χρήσης των Online Service:

α.	Ο Πελάτης μπορεί να χρησιμοποιήσει τη συνδρομή του στα Online Service Esri για τη δημιουργία Εφαρμογών Προστιθέμενης Αξίας για εσωτερική χρήση από τον Πελάτη.
β.	Ο Πελάτης μπορεί επίσης να παρέχει πρόσβαση στην(ις) Εφαρμογή(ές) Προστιθέμενης Αξίας του σε τρίτους, σύμφωνα με τους παρακάτω όρους:

i.	Ο Πελάτης μπορεί να επιτρέπει πρόσβαση Ανώνυμων Χρηστών στην(-ις) Εφαρμογή(ές) προστιθέμενης αξίας του.
ii.	Ο Πελάτης απαγορεύεται να προσθέτει τρίτους ως Ονομαστικούς Χρήστες στη συνδρομή στο ArcGIS Online του Πελάτη, με σκοπό να επιτρέπεται σε τρίτους η πρόσβαση στην(ις) Εφαρμογή(ές) Προστιθέμενης Αξίας του Πελάτη. Αυτός ο περιορισμός δεν ισχύει σε τρίτους που περιλαμβάνονται στον ορισμό των Ονομαστικών Χρηστών.
iii.	Ο Πελάτης απαγορεύεται να παρέχει πρόσβαση σε τρίτους στα ArcGIS Online Service που ενεργοποιούνται μέσω της συνδρομής του Πελάτη στο ArcGIS Online, με οποιονδήποτε τρόπο εκτός της(ων) Εφαρμογής(ών) Προστιθέμενης Αξίας του Πελάτη. Αυτός ο περιορισμός δεν ισχύει σε τρίτους που περιλαμβάνονται στον ορισμό των Ονομαστικών Χρηστών.
iv.	Ο Πελάτης είναι αποκλειστικά υπεύθυνος για την παροχή τεχνικής υποστήριξης στην(ις) Εφαρμογή(ές) Προστιθέμενης Αξίας του Πελάτη.
v.	Ο Πελάτης απαγορεύεται να αφαιρέσει ή αποκρύψει σήματα κατατεθέντα ή λογότυπα που θα εμφανίζονταν συνήθως μέσω της χρήσης των Online Service, χωρίς γραπτή άδεια. Ο Πελάτης πρέπει να συμπεριλάβει γνωστοποίηση αναγνώρισης ότι η εφαρμογή του χρησιμοποιεί Online Service που παρέχονται από την Esri, αν η αναγνώριση δεν προβάλλεται αυτόματα μέσω της χρήσης Online Service. Παρέχονται κατευθυντήριες γραμμές στην παρούσα τεκμηρίωση.
vi.	Ο Πελάτης απαγορεύεται να ενσωματώνει στοιχεία Ονομαστικού Χρήστη σε Εφαρμογή Προστιθέμενης Αξίας. Στοιχεία Εισόδου Εφαρμογής μπορούν να ενσωματώνονται μόνο σε Εφαρμογές Προστιθέμενης Αξίας που χρησιμοποιούνται για την παροχή δημόσιας, ανώνυμης πρόσβασης στο ArcGIS Online. Ο Πελάτης απαγορεύεται να ενσωματώνει ή να χρησιμοποιεί Στοιχεία Εισόδου Εφαρμογής ArcGIS Online σε Εφαρμογές Προστιθέμενης Αξίας για εσωτερική χρήση. Για τις Εφαρμογές Προστιθέμενης Αξίας που χρησιμοποιούνται εσωτερικά απαιτούνται στοιχεία εισόδου Ονομαστικού Χρήστη.

γ.	Υπηρεσία World Geocoding: Ο Πελάτης μπορεί να αποθηκεύσει τα αποτελέσματα γεωγραφικής κωδικοποίησης που δημιουργούνται από την υπηρεσία, χωρίς συνδρομή ArcGIS Online.
δ.	Υπηρεσία Infographics: Ο Πελάτης μπορεί να χρησιμοποιήσει τα δεδομένα που παρέχονται μέσω της υπηρεσίας, μόνο για σκοπούς εμφάνισης. Ο Πελάτης απαγορεύεται να αποθηκεύσει δεδομένα που παρέχονται μέσω αυτής της υπηρεσίας.

2.	Μπορεί να χρησιμοποιηθεί για οποιονδήποτε επιχειρηματικό σκοπό στον οργανισμό του Πελάτη.
3.	Μπορεί να χρησιμοποιηθεί για σκοπούς ανάπτυξης και δοκιμής στον οργανισμό του Πελάτη.
4.	Μπορεί να χρησιμοποιηθεί για εκπαιδευτικούς σκοπούς σε εκπαιδευτικούς οργανισμούς.
5.	Μπορεί να χρησιμοποιηθεί προς όφελος του ειδικευμένου ΜΚΟ/ΜΚΟ οργανισμού του Πελάτη.
6.	Μπορεί να χρησιμοποιηθεί προς όφελος οργανισμών τύπου ή ΜΜΕ.
7.	Μπορεί να χρησιμοποιηθεί για προσωπική χρήση.
8.	Οι Εφαρμογές Προστιθέμενης Αξίας του Συνδρομητή πρέπει να δημοσιεύονται για δημόσια πρόσβαση.
9.	Δεν μπορεί να χρησιμοποιηθεί προς όφελος κερδοσκοπικού ή κυβερνητικού οργανισμού.
10.	Δεν επιτρέπεται στον Πελάτη να δημιουργεί ιδιωτικές ομάδες ή να συμμετέχει σε ιδιωτικές ομάδες.
11.	Ο Πελάτης μπορεί να παρέχει τις Εφαρμογές Προστιθέμενης Αξίας σε τρίτους, έναντι τέλους.
12.	Ο Πελάτης μπορεί να χρησιμοποιήσει τη συνδρομή για να δημιουργεί ιδιωτικές ομάδες ή να συμμετέχει σε ιδιωτικές ομάδες.
13.	Κάθε συνδρομή περιορίζεται στη χρήση 1.000.000 Συναλλαγών βασικών χαρτών και 1.000.000 Συναλλαγών γεωγραφικής αναζήτησης κάθε μήνα σε συνδυασμό με τη συνδρομή του Πελάτη. Ο όρος "Συναλλαγή" ορίζεται στην Τεκμηρίωση στο ArcGIS Resources στη διεύθυνση http://links.esri.com/agol/transactiondef.
14.	Κάθε συνδρομή περιορίζεται στο συνδυασμό 50.000.000 συναλλαγών βασικών χαρτών και γεωγραφικής αναζήτησης κάθε μήνα. Ο όρος "Συναλλαγή" ορίζεται στην Τεκμηρίωση στο ArcGIS Resources στη διεύθυνση http://links.esri.com/agol/transactiondef.
15.	Μπορεί να επιτρέπεται σε εγγεγραμμένους σπουδαστές ενός εκπαιδευτικού ιδρύματος να έχουν άμεση πρόσβαση στα Online Service και κοινή χρήση 1 συνδρομής μεταξύ περισσοτέρων του ενός εγγεγραμμένων σπουδαστών, αποκλειστικά για διδακτικούς σκοπούς.
16.	Απαγορεύεται στον Πελάτη να εμφανίσει ή να δημοσιεύσει οποιονδήποτε συνδυασμό περισσότερων από 100 Αναφορών και χαρτών του Esri Business Analyst Online ή του Community Analyst στους εξωτερικούς ιστοτόπους του Πελάτη.
17.	Ο Πελάτης μπορεί να δημιουργήσει, να εμφανίσει δημόσια και να διανείμει χάρτες σε έντυπη και στατική ηλεκτρονική μορφή για ειδησεογραφικούς σκοπούς, σύμφωνα με τυχόν περιορισμούς για ArcGIS Online Data.
18.	Δεσμευμένο.
19.	Ο Πελάτης απαγορεύεται να παρέχει τις Εφαρμογές Προστιθέμενης Αξίας σε τρίτους, έναντι τέλους.
20.	Δεν επιτρέπεται στον Αδειολήπτη να είναι ο αδειολήπτης για ή εκ μέρους τρίτων.

