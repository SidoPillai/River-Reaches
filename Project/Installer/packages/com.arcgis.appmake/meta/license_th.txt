ข้อความสำคัญ-โปรดอ่านอย่างละเอียด
(E204CW 09/22/2016)

เว้นแต่จะมีข้อตกลงการใช้งานอื่นที่ลงนามระหว่างคุณและ Esri ซึ่งมีผลบังคับใช้เหนือกว่าข้อตกลงนี้ Esri ยินยอมที่จะให้ข้อเสนอของ Esri แก่คุณเมื่อคุณยอมรับข้อกำหนดและเงื่อนไขทั้งหมดที่ระบุในข้อตกลงฉบับนี้เท่านั้น โปรดอ่านข้อกำหนดและเงื่อนไขอย่างละเอียด คุณไม่สามารถใช้ข้อเสนอของ Esri ได้จนกว่าคุณจะได้ยอมรับข้อกำหนดและเงื่อนไขของข้อตกลงฉบับนี้ หากคุณไม่ยอมรับข้อกำหนดและเงื่อนไขตามที่ระบุไว้ ให้คลิก "ฉันไม่ยอมรับข้อตกลง" ด้านล่าง แล้วคุณอาจร้องขอให้คืนค่าธรรมเนียมที่ได้ชำระไปแล้ว

ข้อตกลงฉบับนี้ทำขึ้นระหว่างคุณ ("ลูกค้า") และ Environmental Systems Research Institute, Inc. ("Esri") ซึ่งเป็นบริษัทในรัฐแคลิฟอร์เนีย ตั้งอยู่ที่ 380 New York Street, Redlands, California 92373-8100 USA

1.0 การอนุญาตให้ใช้สิทธิโดยทั่วไปและข้อจำกัด

1.1 เอกสารแนบท้าย ก ระบุคำจำกัดความของคำศัพท์ที่ใช้อักษรตัวใหญ่ที่มีอยู่ในข้อตกลงฉบับนี้ ในแต่ละส่วนของข้อตกลงนี้อาจมีการระบุคำจำกัดความเพิ่มเติมซึ่งนำมาใช้โดยเฉพาะภายในส่วนนั้น

1.2 การอนุญาตให้ใช้สิทธิ เพื่อเป็นผลประโยชน์ตอบแทนที่ลูกค้าได้ชำระค่าธรรมเนียมและเป็นไปตามข้อตกลงฉบับนี้ Esri อนุญาตให้ลูกค้าใช้สิทธิโดยเป็นการส่วนตัวไม่จำกัดแต่เพียงผู้เดียว และไม่สามารถโอนให้แก่กันได้ ในการกระทำต่อไปนี้

ก.	ใช้ข้อเสนอของ Esri ตามที่กำหนดในเอกสารประกอบและเอกสารการสั่งซื้อที่เกี่ยวข้อง
ข.	คัดลอกและสร้างผลงานสืบเนื่องของเอกสารประกอบสำหรับการใช้งานภายในของลูกค้าร่วมกับการใช้งานผลิตภัณฑ์ที่ได้รับอนุญาตของลูกค้า ลูกค้าจะต้องใส่ข้อความการระบุถึงลิขสิทธิ์ต่อไปนี้ที่แสดงถึงการยอมรับในสิทธิ์ความเป็นเจ้าของของ Esri และผู้ให้อนุญาตเอาไว้ในผลงานสืบเนื่องใดๆ :

"ส่วนต่างๆ ของเอกสารนี้รวมถึงทรัพย์สินทางปัญญาของ Esri และผู้ให้อนุญาตด้วย โดยจะใช้ภายใต้สิทธิการใช้นี้ Copyright (c) [Customer will insert the actual copyright date(s) from the source materials] Esri และผู้ให้อนุญาต สงวนลิขสิทธิ์"

การอนุญาตให้ใช้สิทธิในส่วนนี้ (i) มีอยู่ต่อเนื่องในช่วงเวลาของการเป็นสมาชิกหรือระยะเวลาที่มีผลใช้บังคับหรือใช้ได้ตลอดไปหากไม่มีระยะเวลาที่บังคับใช้หรือไม่มีการระบุไว้ในเอกสารการสั่งซื้อและ (ii) อยู่ภายใต้สิทธิเพิ่มเติมและข้อจำกัดในข้อตกลงนี้รวมถึง เอกสารแนบท้าย ข

1.3 การเข้าถึงของที่ปรึกษาหรือผู้รับจ้าง ลูกค้าสามารถอนุญาตให้ที่ปรึกษาหรือผู้รับจ้างใช้ข้อเสนอของ Esri เฉพาะเพื่อประโยชน์ของลูกค้าแต่เพียงผู้เดียว ลูกค้าจะมีหน้าที่รับผิดชอบแต่เพียงผู้เดียวสำหรับการปฏิบัติตามข้อตกลงฉบับนี้ของที่ปรึกษาและผู้รับจ้าง รวมถึงจะต้องรับรองว่าที่ปรึกษาและผู้รับจ้างแต่ละรายจะหยุดใช้ข้อเสนอของ Esri เมื่อทำงานให้ลูกค้าเสร็จสิ้นแล้ว ห้ามมิให้ที่ปรึกษาหรือผู้รับจ้างเข้าถึงหรือใช้ข้อเสนอของ Esri หากไม่ใช่เพื่อประโยชน์ของลูกค้าแต่เพียงผู้เดียว

1.4 สิทธิการใช้สำหรับการประเมินและสิทธิการใช้เบต้า ผลิตภัณฑ์ที่ได้รับภายใต้สิทธิการใช้สำหรับการประเมินหรือการเป็นสมาชิกหรือภายใต้โปรแกรมเบต้าจะมีขึ้นเพื่อวัตถุประสงค์ในการประเมินและการทดสอบเท่านั้น ไม่ใช่เพื่อการใช้ในเชิงพาณิชย์ การใช้ดังกล่าวจะเป็นความเสี่ยงของลูกค้าเอง และผลิตภัณฑ์จะไม่มีสิทธิได้รับการบำรุงรักษา หากลูกค้าไม่ได้เปลี่ยนแปลงเป็นสิทธิการใช้ที่ชำระเงินหรือการเป็นสมาชิกก่อนที่จะสิ้นสุดระยะเวลาการประเมิน ลูกค้าอาจสูญเสียเนื้อหาและการปรับตามความต้องการที่ทำในช่วงระยะเวลาการประเมิน หากลูกค้าไม่ต้องการซื้อสิทธิการใช้หรือการเป็นสมาชิก ลูกค้าควรส่งออกเนื้อหาดังกล่าวก่อนที่จะสิ้นสุดระยะเวลาการประเมินของลูกค้า

1.5 โปรแกรมเพื่อการศึกษา ลูกค้าตกลงที่จะใช้ข้อเสนอของ Esri ที่ให้ไว้สำหรับโปรแกรมเพื่อการศึกษาเฉพาะเพื่อวัตถุประสงค์ทางการศึกษาในระหว่างระยะเวลาสำหรับการใช้งานด้านการศึกษาเท่านั้น ลูกค้าจะต้องไม่ใช้ผลิตภัณฑ์เพื่อการใช้ในงานบริหารจัดการ เว้นแต่ลูกค้าจะได้รับสิทธิการใช้งานสำหรับการใช้ในงานบริหารจัดการ "การใช้ในงานบริหารจัดการ" หมายถึง กิจกรรมการบริหารจัดการซึ่งไม่เกี่ยวข้องโดยตรงกับการสอนหรือการศึกษา เช่น การทำแผนที่สินทรัพย์ การบริหารจัดการอาคารสถานที่ การวิเคราะห์ข้อมูลเชิงประชากร การกำหนดเส้นทาง ระบบความปลอดภัยในวิทยาเขต และการวิเคราะห์ความสามารถในการเข้าใช้งาน ลูกค้าจะต้องไม่ใช้ผลิตภัณฑ์เพื่อวัตถุประสงค์ในการสร้างรายได้หรือเพื่อผลกำไร

1.6 โปรแกรมการอนุญาตแบบให้เปล่าลูกค้าสามารถใช้ข้อเสนอของ Esri ที่ให้ไว้สำหรับโปรแกรมการอนุญาตแบบให้เปล่าเฉพาะเพื่อวัตถุประสงค์ที่ไม่ใช่เชิงพาณิชย์เท่านั้น ลูกค้าจะต้องไม่ใช้ข้อเสนอของ Esri เพื่อวัตถุประสงค์ในการสร้างรายได้หรือเพื่อผลกำไร เว้นแต่เพื่อการชดเชยต้นทุนในการใช้และดำเนินการข้อเสนอของ Esri

1.7 โปรแกรมการใช้งานแบบจำกัดอื่นๆ ของ Esriในกรณีที่ลูกค้าได้รับข้อเสนอของ Esri ภายใต้โปรแกรมการใช้แบบจำกัดใดๆ ที่ไม่ได้ระบุไว้ในรายการข้างต้น การใช้ข้อเสนอของ Esri โดยลูกค้าอาจอยู่ภายใต้ข้อกำหนดที่ระบุในหน้าเริ่มต้นหรือแบบฟอร์มการลงทะเบียนที่ใช้บังคับ หรือตามที่ได้อธิบายไว้ในเว็บไซต์ของ Esri เพิ่มเติมจากข้อกำหนดที่ไม่ขัดแย้งกันของข้อตกลงฉบับนี้

1.8 การสงวนสิทธิ์ ข้อเสนอทั้งหมดของ Esri เป็นงานอันมีลิขสิทธิ์ของ Esri และผู้ให้อนุญาต ขอสงวนสิทธิ์ทั้งหมดที่ไม่ได้ให้ไว้โดยเฉพาะเจาะจงในข้อตกลงฉบับนี้

2.0 ข้อกำหนดการใช้ซอฟต์แวร์

2.1 ประเภทของสิทธิการใช้งาน Esri ให้สิทธิการใช้งานซอฟต์แวร์ภายใต้ประเภทของสิทธิการใช้งานดังต่อไปนี้:

ก.สิทธิการใช้งานพร้อมกัน: ลูกค้าสามารถติดตั้งและใช้ซอฟต์แวร์บนคอมพิวเตอร์บนเครือข่าย แต่จำนวนผู้ใช้ที่ใช้พร้อมกันจะไม่สามารถเกินกว่าจำนวนสิทธิการใช้งานที่ได้รับ สิทธิการใช้งานพร้อมกันรวมถึงสิทธิในการใช้งานพาสซีฟเฟลโอเวอร์อินสแตนซ์ของซอฟต์แวร์การจัดการใบอนุญาตการใช้งานพร้อมกันในสภาพแวดล้อมของระบบปฏิบัติการที่แยกต่างหากสำหรับการสนับสนุนเฟลโอเวอร์ชั่วคราว
ข.สิทธิการใช้งานสำหรับการนำไปใช้: ลูกค้าสามารถรวมส่วนประกอบของ ArcGIS Runtime ในแอปพลิเคชั่นมูลค่าเพิ่มและแจกจ่ายแอปพลิเคชั่นมูลค่าเพิ่มให้กับผู้ใช้ของลูกค้าได้
ค.สิทธิการใช้บนเครื่องเซิร์ฟเวอร์สำหรับการนำไปใช้: ลูกค้าสามารถใช้ซอฟต์แวร์ภายใต้สิทธิการใช้บนเครื่องเซิร์ฟเวอร์สำหรับการใช้ทั้งหมดที่ได้รับอนุญาตในข้อตกลงและตามที่ระบุในเอกสารประกอบ
ง.สิทธิการใช้บนเครื่องเซิร์ฟเวอร์สำหรับการนำไปใช้: ลูกค้าสามารถใช้ซอฟต์แวร์ภายใต้สิทธิการใช้บนเครื่องเซิร์ฟเวอร์เพื่อสร้างและทดสอบแอปพลิเคชั่นมูลค่าเพิ่มตามที่ระบุในเอกสารประกอบ
จ.การใช้เพื่อการพัฒนา: ลูกค้าสามารถติดตั้งและใช้ซอฟต์แวร์เพื่อสร้างและทดสอบแอปพลิเคชั่นมูลค่าเพิ่มตามที่ระบุในเอกสารประกอบ
ฉ.สิทธิการใช้งานคู่: ลูกค้าสามารถติดตั้งซอฟต์แวร์บนเครื่องคอมพิวเตอร์เดสก์ทอป และใช้ในเวลาเดียวกันกับเครื่องพีดีเอ (PDA) หรือคอมพิวเตอร์มือถือ ตราบใดที่ในแต่ละครั้งมีบุคคลเพียงคนเดียวใช้ซอฟต์แวร์ดังกล่าว
ช.สิทธิการใช้งานสำหรับเฟลโอเวอร์: ลูกค้าสามารถติดตั้งซอฟต์แวร์บนระบบสำรองเพื่อการดำเนินการเฟลโอเวอร์แต่ซอฟต์แวร์ที่ติดตั้งสำรองจะสามารถใช้งานได้เฉพาะในระหว่างที่ไซต์หลักไม่มีการทำงานเท่านั้น เว้นแต่ในกรณีการบำรุงรักษาระบบและการอัปเดตฐานข้อมูล การติดตั้งซอฟต์แวร์สำรองจะไม่มีการใช้งานในขณะที่ไซต์หลัก (หรือไซต์สำรองอื่นๆ) กำลังทำงานอยู่
ซ.สิทธิการใช้งานสำหรับการเผยแพร่ต่อ: ลูกค้าสามารถทำสำเนาและเผยแพร่ซอฟต์แวร์ได้โดยมีเงื่อนไขดังนี้

1.	ลูกค้าทำสำเนาและเผยแพร่ซอฟต์แวร์ทั้งชุด
2.	ข้อตกลงการใช้งานที่คุ้มครองซอฟต์แวร์ในขอบเขตเดียวกันกับข้อตกลงนี้ต้องแนบไปกับซอฟต์แวร์แต่ละสำเนาและผู้รับยอมรับข้อกำหนดและเงื่อนไขของข้อตกลงการใช้งาน
3.	ลูกค้าทำสำเนาการระบุและข้อความแสดงลิขสิทธิ์และเครื่องหมายการค้า และ
4.	ลูกค้าไม่มีการคิดค่าธรรมเนียมผู้อื่นสำหรับการใช้ซอฟต์แวร์

ฌ.สิทธิการใช้งานบนเครื่องเซิร์ฟเวอร์: ลูกค้าสามารถติดตั้งและใช้ซอฟต์แวร์บนเครื่องคอมพิวเตอร์เซิร์ฟเวอร์ สิทธิการใช้งานบนเครื่องเซิร์ฟเวอร์อาจอยู่ภายใต้แกนของเซิรฟ์เวอร์ในจำนวนจำกัดหรือการนำไปใช้ที่มีการเผยแพร่บนเซิร์ฟเวอร์หลายเครื่องตามที่ระบุไว้ในเอกสารการสั่งซื้อ ถ้ารายละเอียดของซอฟต์แวร์รวมถึงการใช้สำหรับเฟลโอเวอร์ สิทธิการใช้งานบนเครื่องเซิรฟ์เวอร์จะรวมสิทธิการใช้สำหรับเฟลโอเวอร์ด้วย
ญ.สิทธิการใช้งานสำหรับการใช้รายเดียว: ลูกค้าสามารถอนุญาตให้ผู้ใช้งานที่ได้รับอนุญาตรายเดียวทำการติดตั้งและใช้ซอฟต์แวร์บนคอมพิวเตอร์เครื่องเดียว ลูกค้าสามารถอนุญาตให้ผู้ใช้งานที่ได้รับอนุญาตรายเดียวติดตั้งสำเนาชุดที่สองสำหรับการใช้งานแต่เพียงผู้เดียวของผู้ใช้บนเครื่องคอมพิวเตอร์เครื่องที่สอง ตราบใดที่มีการใช้งานเพียงหนึ่ง (1) สำเนาของซอฟต์แวร์ในเวลาใดก็ตาม ผู้ใช้งานรายอื่นไม่สามารถใช้ซอฟต์แวร์ภายใต้สิทธิการใช้ฉบับเดียวกันในเวลาเดียวกันได้ ไม่ว่าจะเพื่อวัตถุประสงค์อื่นใดทั้งสิ้น
ฎ.สิทธิการใช้บนเซิร์ฟเวอร์ทดสอบ (Staging Server): ลูกค้าสามารถใช้ซอฟต์แวร์ภายใต้สิทธิการใช้งานบนเครื่องเซิร์ฟเวอร์เพื่อสร้างและทดสอบแอปพลิเคชั่นและแคชแผนที่ ดำเนินการตอบรับผู้ใช้ การดำเนินงาน และโหลดการทดสอบซอฟต์แวร์ของบุคคลที่สาม แสดงการอัปเดตข้อมูลทางการค้าใหม่ และดำเนินกิจกรรมการฝึกอบรมตามที่ระบุไว้ในเอกสารประกอบ ลูกค้าสามารถใช้แอปพลิเคชั่นมูลค่าเพิ่มและแคชแผนที่กับเซิร์ฟเวอร์สำหรับการพัฒนาและนำไปใช้

2.2 การใช้งานที่ได้รับอนุญาต

ก.	ลูกค้าสามารถที่จะ

1.	ติดตั้ง เข้าถึง และจัดเก็บซอฟต์แวร์และข้อมูลบนอุปกรณ์จัดเก็บทางอิเล็กทรอนิกส์
2.	ทำสำเนาการจัดเก็บและทำการสำรองข้อมูลบนเครื่องคอมพิวเตอร์เป็นประจำ
3.	ติดตั้งและใช้ซอฟต์แวร์รุ่นที่ใหม่กว่าพร้อมกับรุ่นที่จะถูกแทนที่ในระหว่างช่วงเวลาเปลี่ยนผ่านตามสมควรที่ไม่เกินหก (6) เดือน โดยการนำไปใช้ไม่ว่าในรุ่นใดรุ่นหนึ่งจะไม่เกินจำนวนการใช้ที่ได้รับสิทธิของลูกค้า หลังจากนั้น ลูกค้าจะต้องไม่ใช้ซอฟต์แวร์ในจำนวนรวมที่เกินกว่าจำนวนการใช้ที่ได้รับสิทธิทั้งหมดของลูกค้า ข้อความนี้จะไม่ใช้กับซอฟต์แวร์ที่ได้รับอนุญาตสำหรับการใช้งานเพื่อการพัฒนา
4.	ย้ายซอฟต์แวร์ในการกำหนดค่าที่ได้รับสิทธิการใช้ไปยังเครื่องคอมพิวเตอร์ทดแทน
5.	เผยแพร่ซอฟต์แวร์และรหัสการอนุญาตใดๆ ที่เกี่ยวข้องซึ่งจำเป็นสำหรับการใช้สิทธิการนำไปใช้ให้กับบุคคลที่สาม และ
6.	ใช้ซอฟต์แวร์สำหรับเซิร์ฟเวอร์เพื่อการใช้ Commercial ASP ในกรณีที่ลูกค้าได้ซื้อสิทธิการใช้ Commercial ASP หรือเป็นองค์กรของรัฐ หรือองค์กรที่ไม่แสวงผลกำไรซึ่งดำเนินการเกี่ยวกับเว็บไซต์หรือเสนอบริการอินเทอร์เน็ตที่ดำเนินการเพื่อให้คุ้มทุนและไม่ได้ทำเพื่อผลกำไร

ข.	ลูกค้าสามารถปรับตั้งค่าซอฟต์แวร์โดยใช้ภาษาแมโครหรือภาษาสคริปต์ API หรือซอร์สโค้ดหรือออบเจ็กต์โค้ดไลบรารี เฉพาะในขอบเขตที่การปรับตามความต้องการดังกล่าวได้อธิบายไว้ในเอกสารประกอบ
ค.	ลูกค้าสามารถใช้ฟอนต์ทั้งหมดที่จัดหาให้พร้อมซอฟต์แวร์สำหรับการใช้ซอฟต์แวร์ใดๆ ที่ได้รับอนุญาตได้ นอกจากนั้น ลูกค้ายังสามารถแยกใช้ฟอนต์ของ Esri เพื่อพิมพ์ข้อมูลใดๆ ก็ตามที่ซอฟต์แวร์สร้างขึ้น ข้อจำกัดในการใช้สำหรับฟอนต์ของบุคคลที่สามที่มากับซอฟต์แวร์จะมีการระบุไว้ในตัวไฟล์ฟอนต์
ง.เอกสารเพิ่มเติม 1 ระบุข้อกำหนดเฉพาะผลิตภัณฑ์ของการใช้งานสำหรับแต่ละซอฟต์แวร์ Esri อาจมีการอัปเดต เอกสารเพิ่มเติม 1 เป็นบางครั้งบางคราว

2.3 การบำรุงรักษา Esri จะจัดหาการบำรุงรักษาตามโปรแกรมการบำรุงรักษาและการสนับสนุนของ Esri ในกรณีที่ลูกค้าอยู่ในสหรัฐอเมริกา ลูกค้าที่อยู่นอกสหรัฐอเมริกาสามารถได้รับการบำรุงรักษาจากผู้จัดจำหน่ายของ Esri ในท้องถิ่นของลูกค้าภายใต้ข้อกำหนดของผู้จัดจำหน่ายเอง

3.0 เงื่อนไขการใช้ ONLINE SERVICES

3.1 คำจำกัดความ คำจำกัดความต่อไปนี้เป็นส่วนเสริมของคำจำกัดความที่ระบุไว้ใน เอกสารแนบท้าย ก:

ก.	"ผู้ใช้ไม่ระบุชื่อ" หมายถึงบุคคลทั้งหมดที่มีการเข้าถึงแบบสาธารณะ (หรือโดยไม่ต้องมีข้อมูลประจำตัวของผู้ใช้ที่มีชื่อ) ไปยังส่วนใดๆ ของเนื้อหาหรือแอปพลิเคชั่นมูลค่าเพิ่มของลูกค้า ลูกค้าอาจทำให้ผู้ใช้ที่ไม่ระบุชื่อสามารถเข้าถึงเนื้อหาหรือแอปพลิเคชั่นมูลค่าเพิ่มโดยการเผยแพร่เนื้อหาหรือแอปพลิเคชั่นนั้นผ่านการใช้เครื่องมือสำหรับการแบ่งปัน
ข.	"ข้อมูลประจำตัวในการเข้าสู่ระบบ (Login Credentials) ของแอป" หมายถึง การเข้าสู่ระบบและรหัสผ่านที่เกี่ยวข้องของแอปพลิเคชั่นที่ระบบสร้างขึ้น โดยได้รับการจัดหาให้ผ่านการลงทะเบียนแอปพลิเคชั่นมูลค่าเพิ่มกับ ArcGIS Online ซึ่งสามารถฝังลงในแอปพลิเคชั่นมูลค่าเพิ่มเพื่อทำให้แอปพลิเคชั่นมูลค่าสามารถเข้าถึงและใช้ Online Services ได้
ค.	"เครดิตบริการ" หมายถึง หน่วยการแลกเปลี่ยนที่จัดสรรให้พร้อมกับการเป็นสมาชิก Online Services ในจำนวนที่ระบุในเอกสารการสั่งซื้อ
ง.	"เครื่องมือสำหรับการแบ่งปัน" หมายถึงความสามารถด้านการเผยแพร่ซึ่งรวมอยู่กับ Online Services และเว็บไซต์ ArcGIS ที่อนุญาตให้ลูกค้าเปิดเผยเนื้อหาของลูกค้าและแอปพลิเคชั่นมูลค่าเพิ่มแก่บุคคลที่สามและ/หรือผู้ใช้ที่ไม่ระบุชื่อ

3.2 การเป็นสมาชิก Online Services Esri จัดให้มีการเป็นสมาชิก Online Services ภายใต้ข้อกำหนดดังต่อไปนี้ เอกสารเพิ่มเติม 1 ระบุข้อกำหนดเฉพาะผลิตภัณฑ์ของการใช้งานสำหรับแต่ละ Online Services

3.3 ข้อกำหนดการเป็นสมาชิก Online Services สำหรับการเป็นสมาชิก Online Services ทาง Esri จะ

ก.	จัดหา Online Services ให้แก่ลูกค้าตามที่ระบุในเอกสารประกอบ
ข.	จัดหาการบำรุงรักษาตามโปรแกรมการบำรุงรักษาและการสนับสนุนของ Esri ในกรณีที่ลูกค้าอยู่ในสหรัฐอเมริกา ลูกค้าที่อยู่นอกสหรัฐอเมริกาสามารถได้รับการบำรุงรักษาจากผู้จัดจำหน่ายของ Esri ภายใต้ข้อกำหนดของผู้จัดจำหน่ายเอง
c.	จัดหาการสนับสนุนลูกค้าตามนโยบายการสนับสนุนลูกค้ามาตรฐานของ Esri และบริการการสนับสนุนเพิ่มเติมใดๆ ที่ลูกค้าอาจซื้อ และ
ง.	ใช้ความพยายามอย่างสมเหตุสมผลในเชิงพาณิชย์เพื่อทำให้แน่ใจว่า Online Services จะไม่ส่งโค้ดที่เป็นอันตรายให้แก่ลูกค้า ทั้งนี้ Esri ไม่รับผิดชอบต่อโค้ดที่เป็นอันตรายซึ่งถูกนำเข้าสู่ Online Services ผ่านทางการเป็นสมาชิกของลูกค้า หรือผ่านทางเนื้อหาของบุคคลที่สาม

3.4 การเข้าถึงแอปพลิเคชั่นมูลค่าเพิ่ม

ก.	ผู้ใช้ที่มีชื่อมีข้อมูลประจำตัวในการเข้าสู่ระบบของตนเองที่ไม่ซ้ำกัน ผู้ใช้ที่มีชื่อมีสิทธิเข้าถึงฟีเจอร์ของ Online Services ที่ผู้ใช้ที่ไม่ระบุชื่อไม่สามารถเข้าถึงได้ในที่สาธารณะ เป็นการส่วนตัว
ข.	ลูกค้าอาจใช้การเป็นสมาชิก Online Services ของลูกค้าเพื่อสร้างแอปพลิเคชั่นมูลค่าเพิ่มสำหรับการใช้งานภายในของผู้ใช้ที่มีชื่อ
ค.	ลูกค้าสามารถโอนแอปพลิเคชั่นมูลค่าเพิ่มไปยังบุคคลที่สามเพื่อการใช้งานร่วมกับการเป็นสมาชิก Online Services ของบุคคลที่สามนั้นเอง
ง.	ลูกค้าไม่สามารถเพิ่มบุคคลที่สามเป็นผู้ใช้ที่มีชื่อไปยังการเป็นสมาชิก Online Services ของลูกค้า เพื่อวัตถุประสงค์ในการอนุญาตให้บุคคลที่สามเข้าถึงแอปพลิเคชั่นมูลค่าเพิ่มของลูกค้า ข้อจำกัดนี้ไม่มีผลบังคับใช้กับบุคคลที่สามที่รวมอยู่ภายในคำจำกัดความของผู้ใช้ที่มีชื่อ
จ.	ลูกค้าจะไม่สามารถให้บุคคลที่สามเข้าถึง ArcGIS Online Services ผ่านทางการเป็นสมาชิก ArcGIS Online ของลูกค้า นอกเหนือจากการเข้าถึงโดยผ่านทางแอปพลิเคชั่นมูลค่าเพิ่มของลูกค้า ข้อจำกัดนี้ไม่มีผลบังคับใช้กับบุคคลที่สามที่รวมอยู่ภายในคำจำกัดความของผู้ใช้ที่มีชื่อ
ฉ.	ลูกค้าสามารถอนุญาตให้ผู้ใช้ที่ไม่ระบุชื่อเข้าถึงแอปพลิเคชั่นมูลค่าเพิ่มของลูกค้าที่ทำงานภายใต้การเป็นสมาชิกของลูกค้าเอง โดยอยู่ภายใต้ข้อกำหนดต่อไปนี้:

1.	ลูกค้าสามารถคิดค่าใช้จ่ายสำหรับการเข้าถึงดังกล่าวที่อยู่ภายใต้ประเภทของการเป็นสมาชิกที่อนุญาตการใช้เพื่อวัตถุประสงค์การสร้างรายได้
2.	ลูกค้าสามารถฝังข้อมูลประจำตัวการเข้าสู่ระบบของแอปลงในแอปพลิเคชั่นมูลค่าเพิ่มได้ แต่ไม่สามารถฝังข้อมูลประจำตัวของผู้ใช้ที่มีชื่อได้
3.	ลูกค้าจะต้องรับผิดชอบสำหรับเครดิตบริการทั้งหมดที่มีการใช้โดยผู้ใช้ไม่ระบุชื่อในการใช้แอปพลิเคชั่นมูลค่าเพิ่มของลูกค้า
4.	ลูกค้าจะต้องรับผิดชอบแต่เพียงผู้เดียวสำหรับการจัดหาการสนับสนุนด้านเทคนิคสำหรับแอปพลิเคชั่นมูลค่าเพิ่มของลูกค้า
5.	ลูกค้าไม่สามารถอนุญาตให้ผู้ใช้ที่ไม่ระบุชื่อเข้าถึงแอปพลิเคชั่นมูลค่าเพิ่มที่มีไว้สำหรับการใช้ภายในของลูกค้าเท่านั้น และแอปพลิเคชั่นมูลค่าเพิ่มที่ใช้ภายในจำเป็นต้องมีข้อมูลประจำตัวในการเข้าสู่ระบบของผู้ใช้ที่มีชื่อ

3.5 ความรับผิดชอบของลูกค้า

ก.	ลูกค้าจะต้องรับผิดชอบแต่เพียงผู้เดียวสำหรับการพัฒนาและการดำเนินการของเนื้อหาของลูกค้าตลอดจนแอปพลิเคชั่นมูลค่าเพิ่ม และสำหรับการปฏิบัติตามข้อตกลงฉบับนี้ของผู้ใช้ที่มีชื่อ ลูกค้าและผู้ใช้ที่มีชื่อของลูกค้าหรือผู้ใช้ที่ไม่ระบุชื่อ (หากเกี่ยวข้อง) เท่านั้นที่ได้รับอนุญาตให้เข้าถึง Online Services ผ่านการเป็นสมาชิกของลูกค้า ข้อมูลประจำตัวในการเข้าสู่ระบบของผู้ใช้ที่มีชื่อใช้สำหรับผู้ใช้ที่มีชื่อตามที่กำหนดเท่านั้น และห้ามแบ่งปันกับบุคคลอื่นๆ ลูกค้าสามารถโอนข้อมูลประจำตัวในการเข้าสู่ระบบของผู้ใช้ที่มีชื่อรายเดิมให้แก่ผู้ใช้ที่มีชื่อรายใหม่ หากผู้ใช้รายเดิมไม่จำเป็นต้องเข้าถึง Online Services อีกต่อไป ลูกค้าจะแจ้งให้ Esri ทราบทันที หากลูกค้ารับรู้ว่ามีการใช้การเป็นสมาชิกของลูกค้าโดยไม่ได้รับอนุญาต หรือมีการละเมิดความปลอดภัยในลักษณะอื่นใด
ข.	หากลูกค้ากำลังใช้เครื่องมือการพัฒนาแอปพลิเคชั่นที่ไม่ใช่ของ Esri เพื่อสร้างแอปพลิเคชั่นที่เข้าถึง Online Services ของ Esri ลูกค้าต้องระบุข้อความที่แสดงการรับรู้ว่าแอปพลิเคชั่นของตนกำลังใช้ Online Services ของ Esri แนวทางต่างๆ นั้นระบุไว้ในเอกสาร

3.6 การแก้ไขปรับปรุง Online Services Esri สามารถเปลี่ยนแปลง Online Services และ API ที่เกี่ยวข้องในเวลาใดก็ได้ โดยมีคำบอกกล่าวล่วงหน้า 30 วันแจ้งถึงการเปลี่ยนแปลงสำคัญและคำบอกกล่าวล่วงหน้า 90 วันสำหรับการยกเลิก หากการแก้ไขปรับปรุง ยุติ หรือยกเลิก Online Services ทำให้เกิดผลกระทบแง่ลบอย่างรุนแรงต่อการดำเนินการของลูกค้า ทาง Esri อาจพยายามซ่อม แก้ไข หรือหาทางออกสำหรับ Online Services ภายใต้ดุลพินิจของบริษัทแต่เพียงผู้เดียว หากวิธีแก้ไขที่ใช้ปฏิบัติได้ไม่เหมาะสมในเชิงพาณิชย์ ลูกค้าสามารถยกเลิกการเป็นสมาชิก Online Services และ Esri จะดำเนินการคืนค่าสมาชิกตามสัดส่วน

3.7 การเปลี่ยนแปลงอัตราค่าสมาชิก Esri อาจเพิ่มอัตราสำหรับการเป็นสมาชิกที่มีระยะเวลามากกว่า 1 เดือน ด้วยการแจ้งให้ลูกค้าทราบล่วงหน้าอย่างน้อย 60 วัน ก่อนที่ระยะเวลาการเป็นสมาชิกในปัจจุบันจะสิ้นสุดลง Esri อาจเพิ่มอัตราค่าสมาชิกรายเดือนโดยมีคำบอกกล่าวล่วงหน้า 30 วัน

3.8 เนื้อหาของลูกค้า

ก.ความเป็นเจ้าของ ลูกค้ารักษาไว้ซึ่งสิทธิ์ กรรมสิทธิ์ และผลประโยชน์ทั้งหมดในเนื้อหาของลูกค้า ในที่นี้ ลูกค้าอนุญาตให้สิทธิแก่ Esri และผู้ขายหรือผู้ให้อนุญาตของ Esri ในลักษณะที่เป็นสิทธิการใช้ทั่วโลกที่ไม่เฉพาะเจาะจงและไม่สามารถโอนได้ในการโฮสต์ เรียกใช้ และทำซ้ำเนื้อหาของลูกค้าเพียงเพื่อวัตถุประสงค์ในการรับรองการใช้ Online Services ของลูกค้า หากไม่ได้รับอนุญาตจากลูกค้า Esri จะไม่เข้าถึง ใช้ หรือเปิดเผยเนื้อหาของลูกค้า ยกเว้นที่จำเป็นอย่างสมเหตุสมผลสำหรับการสนับสนุนการใช้ Online Services ของลูกค้า หรือตอบสนองต่อคำร้องขอของลูกค้าสำหรับการสนับสนุนลูกค้า หรือการแก้ไขปัญหาเกี่ยวกับการเป็นสมาชิกของลูกค้า หรือเพื่อวัตถุประสงค์อื่นใดตามที่ลูกค้าอนุญาตไว้เป็นลายลักษณ์อักษร หากลูกค้าเข้าถึง Online Services โดยใช้แอปพลิเคชั่นที่จัดหาโดยบุคคลที่สาม Esri อาจเปิดเผยเนื้อหาของลูกค้าให้แก่บุคคลที่สามตามที่จำเป็น เพื่อช่วยในการทำงานร่วมกันระหว่างแอปพลิเคชั่นและ Online Services และเนื้อหาของลูกค้า Esri อาจเปิดเผยเนื้อหาของลูกค้า หากจำเป็นต้องดำเนินการตามกฎหมายหรือข้อบังคับหรือคำสั่งศาล หรือหน่วยงานราชการอื่นๆ โดยที่ Esri จะพยายามอย่างสมเหตุสมผลที่จะจำกัดขอบเขตของการเปิดเผย ลูกค้าจะต้องรับผิดชอบแต่เพียงผู้เดียวในการตรวจสอบให้แน่ใจว่าเนื้อหาของลูกค้าเหมาะสมสำหรับการใช้งานร่วมกับ Online Services และการดูแลรักษาการสำรองข้อมูลออฟไลน์เป็นประจำ โดยใช้ความสามารถด้านการส่งออกและดาวน์โหลดของ Online Services
ข.การแบ่งปันเนื้อหาของลูกค้า หากลูกค้าเลือกที่จะแบ่งปันเนื้อหาของลูกค้าโดยใช้เครื่องมือสำหรับการแบ่งปัน ลูกค้าจะต้องรับทราบว่าลูกค้าได้ทำให้บุคคลที่สามสามารถใช้ จัดเก็บ แคช คัดลอก ทำสำเนา เผยแพร่ และส่งเนื้อหาของลูกค้าผ่านทาง Online Services ได้ Esri จะไม่รับผิดชอบต่อการสูญหาย การลบ การแก้ไข หรือการเปิดเผยใดๆ สำหรับเนื้อหาของลูกค้า ซึ่งเป็นผลมาจากการใช้งานในทางที่ผิดของเครื่องมือสำหรับการแบ่งปันหรือ Online Services, เนื้อหาออนไลน์, เว็บไซต์ ArcGIS, เอกสารประกอบ หรือข้อมูลที่เกี่ยวข้อง การใช้เครื่องมือสำหรับการแบ่งปันของลูกค้าถือเป็นความเสี่ยงของลูกค้าแต่เพียงผู้เดียว
ค.การเรียกคืนเนื้อหาของลูกค้าเมื่อมีการยุติ เมื่อมีการยุติข้อตกลง หรือการทดลอง การประเมิน หรือการเป็นสมาชิก Esri จะทำให้เนื้อหาของลูกค้าพร้อมสำหรับดาวน์โหลดนาน 30 วัน เว้นแต่ลูกค้าจะร้องขอระยะเวลาการพร้อมใช้งานที่น้อยลง หรือ Esri ถูกห้ามไม่ให้ทำเช่นนั้นตามกฎหมาย หลังจากนั้น สิทธิของลูกค้าในการเข้าถึงหรือใช้เนื้อหาของลูกค้าด้วย Online Services จะสิ้นสุดลง และ Esri จะไม่มีภาระผูกพันเพิ่มเติมใดๆ ในการจัดเก็บหรือส่งคืนเนื้อหาของลูกค้า

3.9 ข้อจำกัดในการใช้ Online Services และ เครดิตบริการ การเป็นสมาชิก Online Services แต่ละรายจะมีเครดิตบริการตามที่ระบุไว้ในเอกสารการสั่งซื้อที่เกี่ยวข้อง แต่ละเครดิตบริการจะให้สิทธิกับลูกค้าในการใช้จำนวนที่กำหนดไว้ของ Online Services โดยจำนวนจะแตกต่างกันไปขึ้นอยู่กับ Online Services ที่ลูกค้ากำลังใช้ ในขณะที่ลูกค้าใช้ Online Services เครดิตบริการจะถูกหักออกจากการเป็นสมาชิกของลูกค้าโดยอัตโนมัติ โดยไม่เกินจำนวนสูงสุดของเครดิตบริการที่มีอยู่ ลูกค้าสามารถซื้อเครดิตบริการเพิ่มเติมได้ตามที่จำเป็น Esri จะแจ้งผู้ดูแลบัญชีการเป็นสมาชิกของลูกค้า เมื่อการใช้บริการของลูกค้าถึงระดับประมาณ 75% ของเครดิตบริการที่จัดสรรให้แก่ลูกค้า ผ่านการเป็นสมาชิกของลูกค้า Esri ขอสงวนสิทธิในการระงับการเข้าถึงของลูกค้าสู่ Online Services ที่ต้องใช้เครดิตบริการเมื่อลูกค้าใช้เครดิตบริการหมดแล้ว Esri จะคืนการเข้าถึงของลูกค้าสู่ Online Services ทันทีเมื่อลูกค้าได้ซื้อเครดิตบริการเพิ่มเติม

3.10 ArcGIS Enterprise ที่มีโครงสร้าง Cloud เสมือน ลูกค้าจะจัดหาข้อมูลหรือสิ่งอื่นๆ ที่เกี่ยวข้องกับเนื้อหา (รวมถึงสำเนาของแอปพลิเคชั่นฝั่งไคลเอ็นต์) ตามที่มีการร้องขออย่างสมเหตุสมผล เพื่อตรวจสอบว่าลูกค้าปฏิบัติตามข้อตกลงฉบับนี้ Esri อาจตรวจสอบอินเทอร์เฟซภายนอก (เช่น พอร์ต) ของเนื้อหาของลูกค้า เพื่อตรวจสอบว่าลูกค้าปฏิบัติตามข้อตกลงฉบับนี้ ลูกค้าจะต้องไม่ปิดกั้นหรือแทรกแซงการตรวจสอบดังกล่าว แต่ลูกค้าอาจใช้เทคโนโลยีการเข้ารหัสหรือไฟร์วอลล์เพื่อช่วยเก็บรักษาเนื้อหาเป็นความลับ ลูกค้าจะต้องร่วมมืออย่างสมเหตุสมผลกับ Esri เพื่อระบุแหล่งที่มาของปัญหาใดๆ ที่เกิดขึ้นกับบริการ ArcGIS Enterprise ที่มีโครงสร้าง Cloud เสมือน ซึ่งอาจได้รับการถือว่าเป็นเนื้อหาของลูกค้าหรือสิ่งใดๆ ของผู้ใช้ที่อยู่ภายใต้การควบคุมของลูกค้าตามสมควร

4.0 ข้อกำหนดการใช้ข้อมูล

4.1 คำจำกัดความ คำจำกัดความต่อไปนี้เป็นส่วนเสริมของคำจำกัดความที่ระบุไว้ใน เอกสารแนบท้าย ก:

ก." ข้อมูลทางธุรกิจ" หมายถึง ข้อมูลเกี่ยวกับธุรกิจ สถิติประชากร และโลจิสติกส์ที่สนับสนุนการตัดสินใจที่พัฒนาขึ้น กระบวนการทางธุรกิจภายในที่มีการปรับให้เหมาะสม ประสิทธิภาพการดำเนินงานที่เพิ่มขึ้น รายได้ใหม่ๆ และข้อได้เปรียบทางการแข่งขันเหนือคู่แข่งทางธุรกิจ
ข." แพ็คเกจเนื้อหาของ Esri" หมายถึง ไฟล์ดิจิตอลที่มีเนื้อหาเกี่ยวกับแผนที่ฐานของ ArcGIS Online (ได้แก่ ตารางแผนที่แรสเตอร์, ภาพ, ข้อมูลเวกเตอร์) ที่นำมาจากบริการแผนที่ฐานของ ArcGIS Online
ค." ข้อมูลถนน" หมายถึง ข้อมูลที่รวมหรืออธิบายข้อมูลเกี่ยวกับเส้นทาง ถนน และฟีเจอร์ที่เกี่ยวข้อง

4.2 การใช้งานที่ได้รับอนุญาต

ก.	ลูกค้าสามารถใช้ข้อมูลที่เกี่ยวกับผลิตภัณฑ์ซึ่ง Esri ได้จัดหาให้พร้อมกับข้อมูลเท่านั้น
ข.	ลูกค้าสามารถรวมการแสดงข้อมูลในรูปเอกสารหรือรูปแบบอิเล็กทรอนิกส์แบบคงที่ (เช่น PDF, GIF, JPEG) ในแพ็คเกจการนำเสนอ การศึกษาด้านการตลาดหรือรายงานหรือเอกสารอื่นๆ ที่มีรูปแผนที่หรือบทสรุปข้อมูลที่มาจากการใช้ผลิตภัณฑ์ของ Esri ให้แก่บุคคลภายนอกตามข้อจำกัดที่ระบุไว้ในข้อตกลงการใช้งานฉบับนี้ โดยมีเงื่อนไขว่าลูกค้าจะต้องแนบข้อความชี้แจงไปกับการแสดงข้อมูลที่ยอมรับว่า Esri และ/หรือผู้ให้อนุญาตที่เกี่ยวข้องเป็นแหล่งที่มาของส่วนต่างๆ ของข้อมูลที่ใช้สำหรับการแสดงข้อมูล
ค.	ลูกค้าสามารถใช้ข้อมูลฐานของ ArcGIS Online แบบออฟไลน์ได้ผ่านทางแพ็คเกจเนื้อหาของ Esri แล้วภายหลังจึงส่ง (ถ่ายโอน) ไปยังอุปกรณ์ใดๆ เพื่อใช้เฉพาะกับแอปพลิเคชั่น ArcGIS Runtime, ArcGIS Desktop และ ArcGIS API for Flex เท่านั้น
ง.	Esri ไม่ได้รับสิทธิใดๆ ในข้อมูลของลูกค้าภายใต้ข้อตกลงฉบับนี้

4.3 ข้อจำกัดในการใช้

ก.	ลูกค้าไม่สามารถกระทำการโดยตรงหรืออนุญาตให้ลูกค้าของลูกค้าทำแบรนด์ร่วมกันในข้อมูล หรือใช้ข้อมูลในบริการหรือผลิตภัณฑ์ที่ไม่ได้รับอนุญาต หรือเสนอข้อมูลผ่านหรือในนามของบุคคลที่สามใดๆ
ข.	ลูกค้าไม่สามารถใช้หรืออนุญาตให้บุคคลที่สามใช้ข้อมูลเพื่อวัตถุประสงค์ในการรวบรวม การพัฒนา การตรวจสอบ การเสริม การเพิ่ม หรือการลบจากการรวบรวมข้อมูลที่มีการขาย เผยแพร่ จัดหาให้ หรือการกระทำใดๆ ที่ให้กับบุคคลที่สาม
คข้อมูลทางธุรกิจ เว้นแต่จะมีการอนุญาตไว้เป็นลายลักษณ์อักษร ลูกค้าไม่สามารถใช้ข้อมูลทางธุรกิจเพื่อวัตถุประสงค์ทางการตลาดโดยตรง การขายต่อการตีพิมพ์หรือการเผยแพร่แก่บุคคลที่สามใดๆ โดยเป็นส่วนหนึ่งของรายการสำหรับการส่งจดหมาย สมุดรายชื่อ หรือโฆษณาย่อยหรือการรวบรวมข้อมูลในรูปแบบอื่นๆ
ง.ข้อมูลถนน ลูกค้าสามารถใช้ข้อมูลถนนเพื่อวัตถุประสงค์ในการทำแผนที่ การกำหนดรหัสพิกัด (Geocoding) และการทำเส้นทางแบบจุดต่อจุด เว้นแต่จะมีการอนุญาตไว้เป็นประการอื่นเป็นลายลักษณ์อักษร ลูกค้าไม่สามารถใช้ข้อมูลถนนสำหรับ

1.	คำแนะนำสำหรับการนำทางแบบรีลไทม์ รวมถึงการเตือนผู้ใช้เกี่ยวกับการกระทำที่จะเกิดขึ้น เช่น การเตือนถึงการเลี้ยวที่ใกล้จะถึง หรือเพื่อคำนวณหาทิศทางอื่นในกรณีที่เลี้ยวไม่ทัน
2.	การกำหนดเส้นทางของพาหนะหลายอย่างที่ได้รับการประสานกัน หรือ
3.	การกำหนดค่าที่เหมาะสมของเส้นทาง

จ.ข้อมูล Business Analyst ข้อมูลที่มาพร้อมกับ Esri Business Analyst (เซิรฟ์เวอร์, เครื่องคอมพิวเตอร์) เป็นไปตามข้อกำหนดการใช้เพิ่มเติมดังต่อไปนี้:

1.	หากลูกค้าสั่งซื้อสิทธิการใช้สำหรับ Esri Business Analyst หรือ Business Analyst (รุ่นของประเทศแคนาดา) ที่มีชุดย่อยของชุดข้อมูลระดับประเทศ (เช่น Region, State, Local) ลูกค้าสามารถใช้เฉพาะชุดย่อยที่ได้รับสิทธิการใช้เท่านั้น ไม่รวมถึงส่วนอื่นๆ ของชุดข้อมูลระดับประเทศ
2.	ห้ามไคลเอ็นต์แอปพลิเคชั่นหรืออุปกรณ์ต่างๆ แคชหรือดาวน์โหลดข้อมูลที่มาพร้อมกับ Business Analyst Server

4.4 ข้อกำหนดและเงื่อนไขเพิ่มเติมสำหรับข้อมูล ผู้ได้รับอนุญาตข้อมูลบางรายต้องการให้ Esri ระบุข้อกำหนดหน้าที่เพิ่มเติมและข้อกำหนดในการใช้แก่ลูกค้า ข้อกำหนดดังกล่าวจะมีอยู่ที่ http://www.esri.com/legal
/third-party-data
เอกสารแนบท้าย ก
อภิธานศัพท์

อภิธานศัพท์ต่อไปนี้มีผลใช้กับข้อเสนอและบริการทั้งหมดของ Esri ที่ Esri อาจเสนอให้กับลูกค้า ข้อเสนอและบริการบางรายการของ Esri อาจไม่อยู่ภายในขอบเขตของข้อตกลงฉบับนี้ โปรดข้ามคำศัพท์ใดๆ ที่ไม่เกี่ยวข้องกับข้อเสนอและบริการของ Esri ที่เสนอภายใต้ข้อตกลงฉบับนี้

"API" หมายถึง อินเตอร์เฟสของการทำโปรแกรมแอปพลิเคชั่น

"เว็บไซต์ ArcGIS" หมายถึง http://www.arcgis.com และเว็บไซต์ที่เกี่ยวข้องหรือเว็บไซต์สืบทอด

"รหัสการอนุญาต" คีย์, หมายเลขการให้อนุญาต, Enablement Code, ข้อมูลประจำตัวในการเข้าสู่ระบบ, รหัสการเปิดใช้ (Activation Code), โทเค็น, ชื่อผู้ใช้และรหัสผ่าน หรือกลไกอื่นๆ ที่จำเป็นสำหรับการใช้ข้อเสนอของ Esri

"เบต้า" หมายถึง ผลิตภัณฑ์ที่เป็นรุ่นอัลฟ่า เบต้า หรือก่อนการวางจำหน่ายอื่นๆ

"บริการคลาวด์" หมายถึง Online Services และ EMCS

"การใช้ Commercial ASP" หมายถึงการใช้ในฐานะผู้ให้บริการแอปพลิเคชั่นเพื่อการค้า ซึ่งเป็นการสร้างรายได้โดยการจัดหาการเข้าใช้ซอฟต์แวร์ผ่านแอปพลิเคชั่นมูลค่าเพิ่ม เช่น โดยการเรียกเก็บค่าธรรมเนียมสำหรับการเป็นสมาชิก ค่าบริการ หรือธุรกรรมในรูปแบบอื่นใด หรือโดยการสร้างมากกว่ารายได้จากการโฆษณาที่ไม่สำคัญ

"เนื้อหา" หมายถึง ข้อมูล, รูปภาพ, ภาพถ่าย, ภาพเคลื่อนไหว, วิดีโอ, เสียง, ข้อความ, แผนที่, ฐานข้อมูล, รูปแบบข้อมูล, สเปรดชีต, อินเทอร์เฟซผู้ใช้, ส่วนประกอบกราฟฟิก, ไอคอน, แอปพลิเคชั่นซอฟต์แวร์, ชุดคิตสำหรับพัฒนาซอฟต์แวร์ (SDK), API, ไลบรารีซอฟต์แวร์ ตัวอย่างรหัส และแหล่งข้อมูลอื่นๆ

"การควบคุม" หมายถึง การมีหุ้นหรือผลประโยชน์ที่มีสิทธิโหวตมากกว่า 50% ในบริษัทที่อยู่ภายใต้การควบคุม

"เนื้อหาของลูกค้า" หมายถึง เนื้อหาใดๆ ที่ลูกค้า ผู้ใช้ของลูกค้า หรือผู้ใช้อื่นใดได้ให้แก่ Esri โดยเชื่อมโยงกับการใช้ข้อเสนอ Esri ของลูกค้า และผลลัพธ์ใดๆ จากการใช้เนื้อหาของลูกค้าร่วมกับข้อเสนอของ Esri และแอปพลิเคชั่นมูลค่าเพิ่มใดๆ ที่ลูกค้าสร้างขึ้นและนำไปใช้กับผลิตภัณฑ์ เนื้อหาของลูกค้าไม่รวมข้อเสนอแนะ คำแนะนำ หรือคำร้องขอใดๆ สำหรับการปรับปรุงซอฟต์แวร์ที่ลูกค้าให้แก่ Esri

"ข้อมูล" หมายถึง ชุดข้อมูลดิจิตอลที่มีอยู่เพื่อการค้า ซึ่งรวมถึงแต่ไม่จำกัดเพียงข้อมูลเวกเตอร์ทางภูมิศาสตร์ รายงานข้อมูลแรสเตอร์ หรือคุณสมบัติของตารางที่เกี่ยวข้องที่ Esri รวมชุดเข้ากับข้อเสนออื่นของ Esri หรือส่งมอบให้แยกต่างหาก ข้อมูลไม่รวมถึงเนื้อหาใดๆ ที่บุคคลอื่นนอกจากพนักงาน ผู้จัดหา หรือผู้รับจ้างของ Esri สามารถทำให้กับเว็บไซต์ของ Esri ได้โดยตร

"ผลงาน" หมายถึง สิ่งใดๆ ก็ตามที่ Esri ส่งมอบให้กับลูกค้าในฐานะที่เป็นผลลัพธ์ของการดำเนินการของบริการโดยผู้เชี่ยวชาญ นอกจากผลิตภัณฑ์ การฝึกอบรม หรือการบำรุงรักษา ผลงานอาจรวมถึงแต่ไม่จำกัดเพียง บริการการให้คำปรึกษา รหัสซอฟต์แวร์ ไลบรารีของไดนามิกลิงก์ (DLL) และโปรแกรมที่อยู่บนสื่อที่มีการจัดหาในต้นฉบับ วัตถุ หรือรูปแบบรหัสที่สามารถใช้งานได้ การสำรองข้อมูล การอัปเดต หรือสำเนาที่ถูกรวม วิธีการ เทคนิค หรือความรู้ ความช่วยเหลือทางเทคนิค กระบวนการ สูตร หรืออัลกอริทึ่ม การออกแบบ พจนานุกรมและแบบของข้อมูล การรวมรวบ แผนผัง เอกสารประกอบ ข้อมูลจำเพาะ ภาพเขียนแบบ ผังงาน การสรุป หรือขั้นตอนการทดสอบหรือการควบคุมคุณภาพ

"เอกสารประกอบ" หมายถึง เอกสารประกอบสำหรับอ้างอิงทั้งหมดของผู้ใช้ที่มาพร้อมกับผลิตภัณฑ์

"บริการคลาวด์ที่ถูกจัดการของ Esri" หรือ "EMCS" หมายถึง ฮาร์ดแวร์ผู้ใช้รายเดียว ซอฟต์แวร์ แฟลตฟอร์มข้อมูลหรือเครือข่าย และบริการตรวจสอบดูแลระบบและการสนับสนุนที่เกี่ยวข้องซึ่ง Esri จัดหาให้เพื่อจัดเก็บและทำให้เนื้อหาของลูกค้ามีพร้อมใช้งานต่อลูกค้าหรือผู้ใช้ของลูกค้าผ่านทางอินเทอร์เน็ต

"ข้อเสนอของ Esri" หมายถึง ผลิตภัณฑ์ การบำรุงรักษา หรือเอกสารประกอบใดๆ หาก Esri จัดหาการฝึกอบรมหรือบริการโดยผู้เชี่ยวชาญให้โดยตรงแก่ลูกค้า จะถือว่าข้อเสนอของ Esri รวมถึงข้อมูลและผลงานของการฝึกอบรมด้วย

"GIS" หมายถึง ระบบข้อมูลทางภูมิศาสตร์

"การบำรุงรักษา" หมายถึง โปรแกรมการเป็นสมาชิกที่ให้สิทธิแก่ลูกค้าต่อการอัปเดตผลิตภัณฑ์และผลประโยชน์อื่นๆ เช่น การเข้าถึงการสนับสนุนทางเทคนิคหรือการเข้าถึงแหล่งข้อมูลการเรียนรู้ด้วยตนเองที่อยู่บนเว็บ

"รหัสที่เป็นอันตราย" หมายถึง ไวรัส เวิร์ม ระเบิดเวลาของซอฟต์แวร์ ม้าโทรจัน หรือรหัสอื่นใดทางคอมพิวเตอร์ ไฟล์ การปฏิเสธบริการ หรือโปรแกรมที่ออกแบบมาเพื่อขัดขวาง ทำลาย หรือจำกัดการทำงานของซอฟต์แวร์คอมพิวเตอร์ ฮาร์ดแวร์ หรืออุปกรณ์โทรคมนาคม

"ผู้ใช้ที่มีชื่อ" หมายถึง พนักงาน ตัวแทน ที่ปรึกษา หรือผู้รับจ้างของลูกค้าที่ลูกค้าได้มอบข้อมูลประจำตัวในการเข้าสู่ระบบของผู้ใช้ที่มีชื่อซึ่งไม่ซ้ำกันและมีความปลอดภัย (ข้อมูลประจำตัว) โดยที่อนุญาตการเข้าถึงผลิตภัณฑ์ที่จำเป็นต้องใช้ข้อมูลประจำตัวดังกล่าว เพื่ออนุญาตการเข้าถึงความสามารถด้านการจัดการข้อมูลประจำตัวภายในผลิตภัณฑ์เพื่อประโยชน์ของลูกค้าแต่เพียงผู้เดียว ในกรณีที่ใช้เพื่อการศึกษา ผู้ใช้ที่มีชื่ออาจรวมถึงนักเรียนที่ลงทะเบียนแล้ว

"ข้อมูลประจำตัวของผู้ใช้ที่มีชื่อ" หมายถึง การเข้าสู่ระบบของบุคคลและรหัสผ่านที่เกี่ยวข้องที่อนุญาตให้บุคคลเข้าถึงและใช้ผลิตภัณฑ์ได้

"สิทธิการใช้งานหรือการเป็นสมาชิกของผู้ใช้ที่มีชื่อ" หมายถึง สิทธิการใช้งานหรือการเป็นสมาชิกสำหรับการใช้งานโดยผู้ใช้ที่มีชื่อรายเดียว

"เนื้อหาออนไลน์" หมายถึง เนื้อหาที่ถูกโฮสต์หรือจัดหาโดย Esri โดยเป็นส่วนหนึ่งของ Online Services ซึ่งรวมถึง บริการแผนที่, บริการด้านภารกิจ, บริการรูปภาพ, SDK, API, ไลบรารีซอฟต์แวร์, ตัวอย่างรหัส และแหล่งข้อมูลอื่นๆ แต่ไม่รวมเนื้อหาที่จัดหาโดยบุคคลที่สาม ซึ่งลูกค้าเข้าถึงโดยผ่านทาง Online Services

"Online Services" หมายถึง ระบบเชิงพื้นที่ใดๆ บนอินเทอร์เน็ตที่มีเพื่อการค้า รวมถึงแอปพลิเคชั่นและ API ที่เกี่ยวข้องสำหรับการจัดเก็บ จัดการ เผยแพร่ และใช้แผนที่ ข้อมูล และข้อมูลอื่นๆ Online Services ไม่รวมข้อมูลและเนื้อหา

"เอกสารการสั่งซื้อ" หมายถึง ใบเสนอราคาสำหรับการขาย การเสนอการต่ออายุสำหรับการซ่อมบำรุง การสั่งซื้อ ข้อเสนอ หรือเอกสารอื่นๆ ที่ระบุถึงผลิตภัณฑ์หรือบริการที่ลูกค้าสั่งซื้อ

"สิทธิการใช้งานอย่างถาวร" หมายถึง สิทธิการใช้งานผลิตภัณฑ์อย่างไม่มีกำหนดในเวอร์ชั่นที่ได้จ่ายค่าธรรมเนียมในการใช้สิทธิแล้ว นอกเสียจากว่าจะถูกยุติโดย Esri หรือลูกค้าตามที่ได้รับอนุญาตภายใต้ข้อตกลงฉบับนี้

"การใช้งานส่วนบุคคล" การใช้งานส่วนบุคคลที่ไม่ได้มีลักษณะเชิงพาณิชย์ของลูกค้ารายบุคคล การใช้งานส่วนบุคคลไม่รวมถึงการใช้งานเพื่อประโยชน์ของบุคคลที่สาม ซึ่งรวมถึงองค์กรทางการค้า องค์กรทางการศึกษา องค์กรของรัฐ หรือองค์กรที่ไม่แสวงผลกำไร

"ผลิตภัณฑ์" หมายถึง ซอฟต์แวร์, ข้อมูล, Cloud Services ที่ได้รับอนุญาตหรือสมัครเป็นสมาชิกภายใต้ข้อกำหนดของข้อตกลงฉบับนี้

"บริการโดยผู้เชี่ยวชาญ" หมายถึง บริการเพื่อการพัฒนาหรือการให้คำปรึกษาที่ Esri ให้แก่ลูกค้า

"ตัวอย่าง" หมายถึง โค้ดตัวอย่าง แอปพลิเคชั่นตัวอย่าง แอด-ออน หรือส่วนขยายตัวอย่างของผลิตภัณฑ์

"บริการ" หมายถึงการสนับสนุนทางเทคนิคที่ได้รับการจัดหาภายใต้การบำรุงรักษา หาก Esri จัดหาการฝึกอบรมหรือบริการโดยผู้เชี่ยวชาญให้โดยตรงแก่ลูกค้า จะถือว่าบริการรวมถึงการฝึกอบรมและบริการโดยผู้เชี่ยวชาญด้วย

"ซอฟต์แวร์" หมายถึง ซอฟต์แวร์ที่พร้อมจำหน่ายเพื่อการค้าที่จดทะเบียนของ Esri ไม่ว่าส่วนหนึ่งส่วนใดหรือทั้งหมดโดยไม่รวมถึงข้อมูล ทั้งนี้ เทคโนโลยีดังกล่าวต้องเข้าถึงหรือดาวน์โหลดได้จากเว็บไซต์ที่ได้รับอนุญาตของ Esri หรือมีให้ในสื่อใดๆ ไม่ว่าจะอยู่ในรูปแบบใดก็ตาม รวมถึงชุดสำรอง อัปเดต เซอร์วิสแพค แพตช์ ฮอตฟิกซ์ หรือชุดสำรองรวมที่ได้รับอนุญาต

"สิทธิการใช้ตามระยะเวลา" หมายถึง สิทธิการใช้หรือการเข้าถึงที่ให้ไว้เพื่อการใช้ผลิตภัณฑ์ในระยะเวลาที่จำกัด ("ระยะเวลา") หรือขึ้นอยู่กับการเป็นสมาชิกหรือการทำธุรกรรม

"การฝึกอบรม" หมายถึง การฝึกอบรมที่นำโดยผู้ฝึกสอนและบริการการฝึกสอนสำหรับการใช้ซอฟต์แวร์ GIS ของ Esri

"ข้อมูลการฝึกอบรม" หมายถึง เนื้อหาที่เป็นดิจิตอลหรือที่มีการพิมพ์ออกมาเพื่อใช้ในการฝึกอบรมให้เสร็จสิ้น ซึ่งอาจรวมถึงแต่ไม่จำกัดเพียงสมุดงาน ข้อมูล แนวคิด แบบฝึกหัด และข้อสอบ

"แอปพลิเคชั่นมูลค่าเพิ่ม" หมายถึง แอปพลิเคชั่นที่พัฒนาโดยลูกค้าสำหรับการใช้ร่วมกับการใช้งานตามที่ได้รับอนุญาตสำหรับซอฟต์แวร์ ข้อมูล หรือ Online Services ใดๆ
 เอกสารแนบท้าย ข
ข้อกำหนดและเงื่อนไขทั่วไป

ข้อกำหนดและเงื่อนไขทั่วไปต่อไปนี้มีผลใช้กับข้อเสนอและบริการของ Esri ที่ Esri อาจะเสนอให้กับลูกค้า ข้อเสนอและบริการบางรายการของ Esri อาจไม่พร้อมบริการภายใต้ข้อตกลงฉบับนี้ โปรดข้ามคำศัพท์ใดๆ ที่ไม่เกี่ยวข้องกับข้อเสนอและบริการของ Esri ที่เสนอภายใต้ข้อตกลงฉบับนี้

ข้อ 1-ข้อจำกัดในการใช้งานทั่วไป

เว้นแต่จะมีการอนุญาตไว้โดยชัดแจ้งในข้อตกลงฉบับนี้ ลูกค้าจะต้องไม่

ก.	จำหน่าย ให้เช่า ให้อนุญาตต่อ เผยแพร่ ให้ยืม แบ่งปันเวลาใช้ หรือโอนข้อเสนอของ Esri
ข.	ใช้ข้อเสนอของ Esri เพื่อวัตถุประสงค์สำหรับการใช้งานของ Commercial ASP หรือผู้ให้บริการ
ค.	แจกจ่ายหรือจัดหาการเข้าถึงข้อเสนอของ Esri โดยตรงทั้งหมดหรือบางส่วนให้กับบุคคลภายนอก รวมถึงแต่ไม่จำกัดเพียงส่วนขยาย ส่วนประกอบ หรือ DLL
ง.	แจกจ่ายรหัสส่วนตัวให้กับบุคคลภายนอก
จ.	ทำวิศวกรรมย้อนกลับ ดีคอมไพล์ หรือแยกส่วนประกอบผลิตภัณฑ์หรือผลงานใดๆ ที่ส่งมอบในรูปแบบรวม
ฉ.	พยายามที่จะหลีกเลี่ยงมาตรการด้านเทคโนโลยีที่ควบคุมการเข้าถึงหรือการใช้ข้อเสนอของ Esri
ช.	จัดเก็บ แคช ใช้งาน อัปโหลด แจกจ่าย หรือให้อนุญาตต่อ สำหรับเนื้อหา หรือใช้ข้อเสนอของ Esri โดยเป็นการละเมิดสิทธิของ Esri หรือบุคคลที่สาม รวมถึงสิทธิในทรัพย์สินทางปัญญา สิทธิความเป็นส่วนตัว กฎหมายว่าด้วยการไม่เลือกปฏิบัติ หรือกฎหมายหรือข้อบังคับของรัฐที่ใช้บังคับ
ซ.	ลบหรือบิดเบือนประกาศสิทธิบัตร ลิขสิทธิ์ เครื่องหมายการค้า หรือสิทธิ์ความเป็นเจ้าของของ Esri (หรือผู้ให้อนุญาต) และ/หรือคำอธิบายที่ระบุอยู่ในหรือแนบมากับข้อเสนอของ Esri เอาต์พุตผลิตภัณฑ์ ไฟล์คำอธิบายข้อมูล หรือหน้าข้อความออนไลน์และ/หรือข้อมูลที่อยู่ในรูปแบบเอกสารของข้อมูลหรือเอกสารประกอบ
1.	แบ่งหรือใช้งานอย่างเป็นเอกเทศสำหรับส่วนประกอบหรือองค์ประกอบของข้อเสนอของ Esri
ญ.	ผนวกส่วนหนึ่งส่วนใดของข้อเสนอของ Esri เข้ากับผลิตภัณฑ์หรือบริการของบุคคลที่สามที่เป็นคู่แข่งกับข้อเสนอของ Esri
ฎ.	เผยแพร่หรือสื่อสารด้วยวิธีการอื่นใดก็ตามสำหรับผลการทดสอบมาตรฐานการทำงานบนผลิตภัณฑ์รุ่นเบต้าโดยไม่ได้รับอนุญาตเป็นลายลักษณ์อักษรจาก Esri และผู้ให้อนุญาต หรือ
ฏ.	ใช้ ผนวก แก้ไข เผยแพร่ ให้การเข้าถึง หรือรวมข้อเสนอของ Esri ในลักษณะที่อาจทำให้ส่วนหนึ่งส่วนใดของข้อเสนอของ Esri อยู่ภายใต้ข้อกำหนดในการใช้งานแบบโอเพ่นซอร์สหรือแบบเปิดฐานข้อมูลที่ต้องการให้ส่วนหนึ่งส่วนใดของข้อเสนอของ Esri ได้รับการกระทำดังนี้

1.	ได้รับการเปิดเผยในรูปแบบของรหัสต้นทาง (Source Code) แก่บุคคลภายนอก
2.	ให้สิทธิการใช้งานแก่บุคคลภายนอกเพื่อวัตถุประสงค์ในการสร้างงานมีลิขสิทธิ์สืบเนื่อง หรือ
3.	แจกจ่ายต่อให้แก่บุคคลภายนอกโดยไม่มีค่าใช้จ่าย

ข้อจำกัดดังกล่าวนี้จะไม่มีผลใช้บังคับในกรณีที่เป็นการขัดต่อกฎหมายที่ใช้บังคับหรือข้อบังคับ

ข้อ 2-ข้อกำหนดและการสิ้นสุดการใช้งาน

ข้อตกลงฉบับนี้จะมีผลเมื่อมีการยอมรับตามข้อตกลง ลูกค้าอาจยุติข้อตกลงฉบับนี้หรือสิทธิการใช้งานหรือการเป็นสมาชิกข้อเสนอของ Esri ใดๆ ได้ทุกเมื่อโดยจะต้องแจ้ง Esri เป็นลายลักษณ์อักษร หากยุติข้อตกลงโดยไม่มีสาเหตุ ลูกค้าจะไม่มีที่จะสิทธิได้รับการคืนเงินค่าธรรมเนียมที่ชำระไปแล้วหรือที่จะยุติข้อตกลงการบริการที่ยังค้างอยู่โดยไม่มีความรับผิดต่อไป ฝ่ายใดฝ่ายหนึ่งอาจยุติข้อตกลงฉบับนี้หรือสิทธิการใช้งานหรือการเป็นสมาชิกใดๆ เนื่องจากมีการละเมิดข้อตกลงในสาระสำคัญที่ไม่ได้รับการแก้ไขภายใน 30 วันนับจากวันที่มีการแจ้งอย่างเป็นลายลักษณ์อักษรไปยังฝ่ายที่ละเมิดข้อตกลง เมื่อมีการยุติข้อตกลงฉบับนี้เนื่องจากมีการละเมิดข้อตกลง ทาง Esri จะหยุดให้บริการ สิทธิการใช้งานใดๆ ในข้อเสนอของ Esri ที่มีผลใช้อยู่หลังจากการยุติข้อตกลงฉบับนี้ยังคงใช้ได้ต่อไปภายใต้ข้อตกลงของข้อตกลงฉบับนี้

หาก Esri ยุติข้อตกลงฉบับนี้เนื่องจากลูกค้าละเมิดข้อตกลง ทาง Esri ยังอาจใช้สิทธิเลือกที่จะยุติสิทธิการใช้งานของลูกค้า หรือการเป็นสมาชิกในข้อเสนอของ Esri หากลูกค้ายุติข้อตกลงฉบับนี้ไม่ว่าด้วยเหตุผลใดๆ ทางลูกค้าอาจใช้สิทธิเลือกที่จะยุติสิทธิการใช้งานของลูกค้า หรือการเป็นสมาชิกในข้อเสนอของ Esri

เมื่อมีการยุติสิทธิการใช้งานหรือการเป็นสมาชิก ลูกค้าจะต้อง

ก.	หยุดเข้าถึงหรือใช้งานข้อเสนอของ Esri ที่ถูกยุติ
ข.	ล้างแคชข้อมูลในฝั่งของไคลเอ็นต์ที่ได้จาก Online Services ที่ถูกยุติ และ
c.	หยุดใช้ ถอดการติดตั้ง ลบ และทำลายสำเนาทั้งหมดของข้อเสนอ Esri ที่ได้รับผลกระทบซึ่งอยู่ในความครอบครองหรือการควบคุมของลูกค้า รวมถึงส่วนที่ได้รับการแก้ไขหรือการรวมเอาไว้ด้วย ไม่ว่าจะอยู่ในรูปแบบใด ตลอดจนดำเนินการและส่งหลักฐานของการกระทำดังกล่าวนั้นให้แก่ Esri หรือผู้จัดจำหน่ายที่ได้รับอนุญาต

Esri อาจหยุดให้บริการทันทีเมื่อมีการแจ้งเป็นลายลักษณ์อักษรไปยังลูกค้า หากลูกค้าฟ้องร้องคดีล้มละลายหรือการมีหนี้สินล้นพ้นตัวหรือลูกหนี้ถูกฟ้องร้องด้วยเหตุดังกล่าว จนกว่าทรัสตี้จะได้แก้ไขการผิดนัดชำระหนี้ที่เกิดขึ้นและให้การรับประกันที่เพียงพอสำหรับการปฏิบัติการในอนาคตภายใต้ข้อตกลงฉบับนี้ ข้อตกลงฉบับนี้จะสิ้นสุดลงเมื่อมีภาวะหนี้สินล้นพ้นตัว การชำระบัญชี หรือการเลิกกิจการของฝ่ายใดฝ่ายหนึ่ง

ข้อ 3-การรับประกันแบบจำกัดและการจำกัดความรับผิดชอบ

3.1 การรับประกันแบบจำกัด Esri รับประกันว่า

ก.	ในระยะเวลา 90 วัน

1.	ซอฟต์แวร์จะเป็นไปตามเอกสารประกอบภายใต้การใช้งานตามปกติ และสื่อทั้งหมดจะปราศจากความบกพร่องในวัสดุและการประกอบจากวันที่ส่งมอบ
2.	ข้อมูลการฝึกอบรมจะเป็นไปตามรายละเอียดหลักสูตรที่ได้รับการเผยแพร่ของ Esri จากวันที่ส่งมอบ
3.	บริการจะเป็นไปตามมาตรฐานของผู้เชี่ยวชาญและทางเทคนิคของอุตสาหกรรมซอฟต์แวร์จากวันที่ปฏิบัติงาน และ
4.	ผลงานที่ได้ให้โดยมีราคาคงที่จะเป็นไปตามข้อมูลจำเพาะที่ระบุไว้ในเอกสารการสั่งซื้อที่มีการตกลงกันจากวันที่มีการยอมรับข้อตกลง

ข.	ในช่วงระยะเวลาการเป็นสมาชิกที่มีผลใช้บังคับ

1.	Online Services จะเป็นไปตามเอกสารประกอบภายใต้การใช้งานตามปกติ
2.	การบำรุงรักษาจะเป็นไปตามมาตรฐานของผู้เชี่ยวชาญและทางเทคนิคของอุตสาหกรรมซอฟต์แวร์ และ
3.	EMCS จะเป็นไปตามขอบเขต รายละเอียด และการสันนิษฐานของ EMCS ที่ระบุไว้ในเอกสารการสั่งซื้อ

3.2 การจำกัดความรับผิดชอบกรณีพิเศษ เนื้อหา ข้อมูล ตัวอย่าง ฮ็อตฟิกซ์ โปรแกรมแก้ไข อัปเดต Online Services ที่จัดหาให้โดยไม่มีค่าธรรมเนียม และซอฟต์แวร์ประเมินและเบต้าถูกส่งมอบในลักษณะ "ตามสภาพที่เป็นอยู่" โดยไม่มีการรับประกันใดๆ
3.3 การจำกัดความรับผิดชอบทั่วไป ยกเว้นการรับประกันแบบจำกัดตามที่ระบุอย่างชัดแจ้งข้างต้นแล้ว Esri จำกัดความรับผิดชอบในการรับประกันหรือเงื่อนไขอื่นๆ ทั้งหมด ไม่ว่าจะโดยชัดแจ้งหรือโดยนัย รวมถึงการรับประกันหรือเงื่อนไขเกี่ยวกับความสามารถเชิงพาณิชย์ ความเหมาะสมในการใช้งานเพื่อวัตถุประสงค์เฉพาะ และการไม่ละเมิดสิทธิ์ในทรัพย์สินทางปัญญา Esri ไม่รับประกันว่าข้อเสนอของ Esri หรือการดำเนินการของลูกค้าจะราบรื่นไม่ติดขัด ปราศจากข้อผิดพลาด ความทนทานต่อความบกพร่อง ความปลอดภัยจากความบกพร่อง หรือไม่รับประกันว่าความไม่สอดคล้องจะสามารถหรือจะได้รับการแก้ไข ข้อเสนอของ Esri ไม่ได้รับการออกแบบ ผลิต หรือมีวัตถุประสงค์เพื่อการใช้ในสภาพแวดล้อม หรือการใช้งานที่อาจนำไปสู่การสูญเสียชีวิต การบาดเจ็บร่างกาย หรือความเสียหายต่อทรัพย์สินหรือสภาพแวดล้อม ลูกค้าไม่ควรปฏิบัติตามคำแนะนำเกี่ยวกับการนำทางที่ดูเหมือนจะเป็นอันตราย ไม่ปลอดภัย หรือผิดกฎหมาย การใช้ดังกล่าวจะเป็นความเสี่ยงและเป็นค่าใช้จ่ายของลูกค้าเอง
3.4 การจำกัดความรับผิดชอบ

a.การจำกัดความรับผิดชอบบนอินเทอร์เน็ต ไม่มีคู่สัญญาฝ่ายใดจะต้องรับผิดสำหรับค่าเสียหายภายใต้ทฤษฎีทางกฎหมายเกี่ยวกับการปฏิบัติหรือการยุติการดำเนินการของอินเทอร์เน็ต หรือข้อบังคับของอินเทอร์เน็ตที่อาจจำกัดหรือห้ามการดำเนินการของ Online Services
ข.เนื้อหาและเว็บไซต์ของบุคคลที่สาม Esri ไม่รับผิดชอบต่อเว็บไซต์และเนื้อหาของบุคคลที่สามที่ปรากฎหรือถูกอ้างอิงโดยข้อเสนอของ Esri และเว็บไซต์ของ Esri รวมถึง www.esri.com และ www.arcgis.com การให้ลิงก์ไปยังเว็บไซต์หรือทรัพยากรของบุคคลที่สามไม่ได้บ่งบอกนัยยะถึงการรับรอง ความเกี่ยวข้อง หรือการสนับสนุนชนิดใดๆ

3.5 การบรรเทาเฉพาะ การบรรเทาเฉพาะของลูกค้าและความรับผิดชอบทั้งหมดของ Esri ต่อการละเมิดการรับประกันแบบจำกัดในส่วนนี้จะเป็นไปอย่างจำกัด ตามดุลยพินิจของ Esri โดยอาจจะ (1) ทดแทนสื่อที่ชำรุดให้ (2) ซ่อม แก้ไข หรือหาทางแก้ไขสำหรับข้อเสนอหรือบริการของ Esri ที่เกี่ยวข้อง หรือ (3) คืนค่าธรรมเนียมการใช้ที่ลูกค้าชำระเป็นค่าข้อเสนอหรือบริการของ Esri ที่ไม่สอดคล้องกับการรับประกันแบบจำกัดของ Esri โดยมีเงื่อนไขว่า ลูกค้าต้องถอนการติดตั้ง ลบ และทำลายสำเนาทั้งหมดของข้อเสนอของ Esri ที่เกี่ยวข้อง และยุติการเข้าถึงและการใช้บริการคลาวด์ที่เกี่ยวข้อง ตลอดจนดำเนินการและส่งหลักฐานการดำเนินการดังกล่าวมายัง Esri หรือตัวแทนจำหน่ายที่ได้รับอนุญาต

ข้อ 4-ข้อจำกัดความรับผิดชอบ

4.1 การจำกัดความรับผิด ทั้งลูกค้า Esri และผู้จัดจำหน่ายของ Esri จะไม่ต้องรับผิดต่อค่าเสียหายโดยอ้อม ค่าเสียหายพิเศษ ค่าเสียหายสืบเนื่องหรือค่าเสียหายที่เป็นผลที่ตามมา รวมถึงการสูญเสียผลกำไร การขาย ค่าความนิยม ต้นทุนในการจัดหาสินค้าหรือบริการทดแทน หรือค่าเสียหายที่มีจำนวนสูงกว่าค่าธรรมเนียมของสิทธิการใช้งานหรือการเป็นสมาชิกที่เกี่ยวข้องซึ่งได้ชำระหรือค้างชำระต่อ Esri สำหรับข้อเสนอของ Esri ที่เป็นสาเหตุของข้อเรียกร้อง

4.2 ข้อจำกัดและการยกเว้นความรับผิดในข้อความย่อหน้าก่อนนี้ไม่ใช้กับกรณีที่ลูกค้าละเมิด ใช้ในทางที่ผิด ยักยอกทรัพย์สินทางปัญญาของ Esri หรือผู้ให้อนุญาตของ Esri ภาระหน้าที่ในการชดใช้ค่าสินไหมทดแทนของฝ่ายใดฝ่ายหนึ่ง ความประมาทเลินเล่ออย่างร้ายแรง การจงใจประพฤติผิด หรือการละเมิดต่อข้อกำหนดการปฏิบัติตามกฎเกณฑ์การส่งออกของข้อตกลงฉบับนี้หรือกฎหมายที่มีผลบังคับใช้หรือข้อบังคับ

4.3 ความสามารถในการบังคับใช้ของการจำกัดความรับผิดชอบและข้อจำกัด Esri หรือผู้จัดจำหน่ายที่ได้รับอนุญาตได้กำหนดค่าธรรมเนียมและเข้าทำข้อตกลงฉบับนี้โดยเป็นไปตามการจำกัดความรับผิดและข้อจำกัดในข้อตกลงฉบับนี้ ทั้งนี้ ค่าธรรมเนียมได้แสดงถึงการกระจายความเสี่ยงที่เป็นพื้นฐานสำคัญของการเจรจาระหว่างคู่สัญญา ข้อจำกัดเหล่านี้จะมีผลใช้บังคับไม่ว่าคู่สัญญาจะรับรู้ถึงความเป็นไปได้ของความเสียหายหรือไม่และไม่คำนึงว่าวัตถุประสงค์สำคัญของการเยียวยาแบบจำกัดโดยเฉพาะหรือไม่

4.4 การรับประกัน ข้อจำกัด และข้อยกเว้นที่ระบุข้างต้นอาจไม่มีผลบังคับใช้ในเขตอำนาจศาลบางแห่ง และอาจมีผลบังคับใช้ภายใต้ขอบเขตที่อนุญาตตามกฎหมายในเขตอำนาจศาลของลูกค้าเท่านั้น ลูกค้าอาจมีสิทธิเพิ่มเติมซึ่งไม่สามารถมีการยกเว้นหรือจำกัดความรับผิดชอบได้ Esri ไม่ได้พยายามที่จะจำกัดการรับประกันหรือการเยียวยาสำหรับลูกค้าโดยประการที่กฎหมายไม่อนุญาต

ข้อ 5-การชดใช้ค่าเสียหาย

5.1 คำจำกัดความ คำจำกัดความต่อไปนี้เป็นส่วนเสริมของคำจำกัดความที่ระบุไว้ใน เอกสารแนบท้าย ก:

ก." ข้อเรียกร้อง" หมายถึง ข้อเรียกร้อง การดำเนินคดีหรือคำร้องขอของบุคคลที่สาม
ข." ผู้มีสิทธิได้รับชดใช้ค่าเสียหาย" หมายถึง ลูกค้า และผู้บริหาร เจ้าหน้าที่ และพนักงานของลูกค้า
ค." ข้อเรียกร้องเกี่ยวกับการละเมิด" หมายถึงข้อเรียกร้องใดๆ ที่อ้างว่า การใช้หรือการเข้าถึงของลูกค้าต่อข้อเสนอหรือบริการของ Esri ละเมิดต่อสิทธิบัตร ลิขสิทธิ์ เครื่องหมายการค้า หรือความลับทางการค้าของสหรัฐอเมริกา
ง." ความเสียหาย" หมายถึง ความเสียหายที่เกิดขึ้นจริง ค่าเสียหาย ยอดค่าชดเชย ต้นทุนหรือค่าใช้จ่าย รวมถึงค่าทนายความที่ได้ชำระไป

5.2 การชดใช้ค่าเสียหายเกี่ยวกับการละเมิด

ก.	Esri จะปกป้องและชดใช้ค่าเสียหายให้กับผู้มีสิทธิได้รับชดใช้ค่าเสียหายจากข้อเรียกร้องเกี่ยวกับการละเมิด และชดใช้ค่าเสียหายเพื่อความเสียหายที่เกิดขึ้นจากข้อเรียกร้องเกี่ยวกับการละเมิดตามที่ระบุไว้ในย่อหน้าต่อไปนี้
ข.	หาก Esri พิจารณาแล้วว่าข้อเรียกร้องเกี่ยวกับการละเมิดเป็นความจริง ทาง Esri อาจดำเนินการอย่างใดอย่างหนึ่งโดยใช้ค่าใช้จ่ายของตนเอง (1) ขอสิทธิ์สำหรับลูกค้าในการใช้ข้อเสนอของ Esri ต่อไป หรือ (2) แก้ไขข้อเสนอของ Esri ในขณะที่ดำรงไว้ซึ่งความสามารถในการทำงานดังเดิม หากไม่มีทางเลือกใดเป็นไปได้ทางการค้า ทาง Esri อาจยุติสิทธิของลูกค้าในการใช้ข้อเสนอของ Esri และจะดำเนินการคืน (ก) ค่าธรรมเนียมสำหรับบริการที่เกี่ยวข้อง (ข) ค่าธรรมเนียมสิทธิการใช้งานที่ลูกค้าชำระเพื่อข้อเสนอของ Esri ที่เป็นการละเมิดและได้รับมาภายใต้สิทธิการใช้งานถาวร โดยคิดเป็นสัดส่วนของ 5 ปี หักค่าเสื่อมราคาเป็นแบบเส้นตรงเริ่มตั้งแต่วันที่ส่งมอบในครั้งแรก หรือ (ค) ค่าธรรมเนียมส่วนที่ไม่มีการใช้ซึ่งชำระสำหรับสิทธิการใช้งานเป็นระยะเวลา การเป็นสมาชิก และการบำรุงรักษา
ค.	Esri ไม่มีภาระหน้าที่ในการต่อสู้ข้อเรียกร้องเกี่ยวกับการละเมิดหรือในการชดใช้ค่าสินไหมทดแทนให้แก่ลูกค้าในกรณีที่ข้อเรียกร้องเกี่ยวกับการละเมิดเกิดขึ้นจาก (1) การผสมผสานหรือการรวมข้อเสนอของ Esri กับผลิตภัณฑ์ กระบวนการ ระบบ หรือส่วนประกอบที่ Esri ไม่ได้จัดหาหรือระบุไว้ในเอกสารประกอบ (2) การดัดแปลงข้อเสนอของ Esri โดยผู้อื่นนอกจาก Esri และผู้รับจ้างช่วงของ Esri (3) การปฏิบัติตามข้อกำหนดของลูกค้า หรือ (4) การใช้ข้อเสนอของ Esri หลังจากที่ Esri จัดหารุ่นที่มีการแก้ไขเปลี่ยนแปลงแล้วเพื่อหลีกเลี่ยงการละเมิดหรือยุติสิทธิการใช้ข้อเสนอของ Esri ของลูกค้า

5.3 การชดใช้ค่าสินไหมทดแทนทั่วไป Esri จะปกป้องและชดใช้ค่าเสียหายให้แก่ผู้มีสิทธิได้รับชดใช้ค่าเสียหาย ตลอดจนชดใช้ค่าเสียหายเพื่อความเสียหายที่เกิดขึ้นจาก การบาดเจ็บทางกาย การเสียชีวิต หรือความเสียหายต่อทรัพย์สิน (ไม่รวมถึงฐานข้อมูลที่ไม่ได้อยู่ภายใต้โปรแกรมการสำรองข้อมูลที่สมเหตุสมผล) ซึ่งมีการเรียกร้องต่อฝ่ายที่ต้องได้รับชดใช้ค่าเสียหาย ในกรณีที่เกิดขึ้นจากความประมาทเลินเล่อหรือการละเว้นหรือการจงใจประพฤติผิดโดย Esri หรือผู้บริหาร เจ้าหน้าที่ พนักงาน หรือตัวแทนของ Esri ที่ทำหน้าที่ให้บริการในขณะที่อยู่ในสถานที่ของลูกค้า

5.4 เงื่อนไขการชดใช้ค่าเสียหาย เงื่อนไขการชดใช้ค่าเสียหายได้กำหนดให้ ผู้มีสิทธิได้รับชดใช้ค่าเสียหายจะต้อง (1) แจ้งให้ Esri ทราบถึงข้อเรียกร้องเป็นลายลักษณ์อักษรทันที (2) จัดหาเอกสารที่มีอยู่ทั้งหมดที่อธิบายต่อข้อเรียกร้อง (3) ให้ Esri มีอำนาจควบคุมแต่เพียงผู้เดียวในการต่อสู้คดีหรือการเจรจาไกล่เกลี่ยที่เกี่ยวกับการต่อสู้หรือการระงับข้อเรียกร้องเกี่ยวกับการละเมิด และ (iv) ให้ความร่วมมือในการต่อสู้ข้อเรียกร้องเกี่ยวกับการละเมิดตามสมควร เมื่อ Esri ร้องขอและออกค่าใช้จ่ายให้

5.5ข้อกำหนดในส่วนนี้ระบุภาระหน้าที่ทั้งหมดของ Esri ผู้จัดจำหน่าย และผู้อนุญาตของ Esri ที่เกี่ยวข้องกับข้อเรียกร้องใดๆ

ข้อ 6-การรับประกัน

หาก Esri กำลังให้บริการ ทาง Esri จะดำเนินการขั้นต่ำตามความคุ้มครองต่อไปนี้

ก.	ความรับผิดทั่วไปหรือความรับผิดทั่วไปทางการค้าที่มีความคุ้มครองขั้นต่ำ (1,000,000.00 ดอลลาร์) โดยการจำกัดต่อการเกิดขึ้นครั้งเดียวสำหรับการบาดเจ็บทางกาย รวมถึงการเสียชีวิต และความรับผิดต่อความเสียหายในทรัพย์สินซึ่งรวมถึงกรณีต่อไปนี้

1.	สถานที่และการดำเนินงาน
2.	ความรับผิดตามสัญญารวม
3.	ความเสียหายต่อทรัพย์สินในรูปแบบกว้างๆ
4.	ผู้รับจ้างอิสระ
5.	การบาดเจ็บของบุคคล โดยมีการลบข้อยกเว้นของพนักงาน และ
6.	การดำเนินงานที่เสร็จสิ้นแล้ว

ข.	การประกันภัยเพื่อค่าชดเชยของผู้ทำงาน โดยมีการสละสิทธิการรับช่วงสิทธิเป็นจำนวนที่เป็นไปตามจำนวนที่จำกัดตามกฎหมาย

ข้อ 7-ความปลอดภัยและการปฏิบัติตาม

7.1 การปฏิบัติตามการส่งออก คู่สัญญาแต่ละฝ่ายจะปฏิบัติตามกฎหมายและระเบียบข้อบังคับว่าด้วยการส่งออกที่ใช้บังคับ รวมถึงระเบียบข้อบังคับว่าด้วยการบริหารการส่งออก (EAR) ของกระทรวงพานิชย์ของสหรัฐอเมริกา ระเบียบข้อบังคับว่าด้วยการขนส่งอาวุธระหว่างประเทศ (ITAR) และกฎหมายอื่นๆ ด้านการส่งออกที่ใช้บังคับ ลูกค้าจะไม่ส่งออก ส่งออกซ้ำ ขายต่อ โอน ปล่อย หรือจำหน่ายจ่ายโอนประการใดๆ ไม่ว่าจะทั้งหมดหรือบางส่วน หรืออนุญาตการเข้าถึง การโอน การใช้บริการหรือข้อเสนอของ Esri ไปยังประเทศที่สหรัฐอเมริกามีคำสั่งห้ามซื้อขาย หรือองค์กรหรือบุคคลที่ถูกปฏิเสธ เว้นแต่จะเป็นไปตามกฎหมายและระเบียบข้อบังคับว่าด้วยการส่งออกที่ใช้บังคับของรัฐบาลของสหรัฐอเมริกาในขณะนั้น ลูกค้าจะส่งออก ส่งออกซ้ำ โอน หรือใช้บริการหรือข้อเสนอของ Esri เพื่อการสร้างมิสไซล์หรือนิวเคลียร์ อาวุธเคมีหรือชีวภาพหรือสิ้นสุดการใช้งานโดยไม่ได้รับอนุญาตอย่างถูกต้องจากรัฐบาลของสหรัฐอเมริกา ลูกค้าจะต้องบอกกล่าว Esri เป็นลายลักษณ์อักษรทันทีเมื่อหน่วยงานหรือเจ้าหน้าที่ของรัฐบาลของสหรัฐอเมริกาปฏิเสธ ระงับ หรือเพิกถอนสิทธิพิเศษด้านการส่งออกของลูกค้า ลูกค้าจะไม่อัปโหลด จัดเก็บ หรือประมวลผลเนื้อหาของลูกค้าในบริการคลาวด์ซึ่ง (1) มีหมายเลขการแบ่งประเภทการควบคุมการส่งออก (ECCN) นอกจาก EAR99 หรือ (2) ถูกควบคุมสำหรับการส่งออกจากสหรัฐอเมริกาภายใต้ ITAR Esri จะไม่ให้บริการหรือให้ข้อเสนอของ Esri ที่เกี่ยวข้องกับข้อที่เกี่ยวกับการป้องกัน บริการในการป้องกัน หรือข้อมูลทางเทคนิค ตามที่ระบุไว้ใน ITAR มาตรา 120.6, 120.9 และ 120.10 ตามลำดับ จนกว่า Esri จะได้รับใบอนุญาตการส่งออกที่จำเป็นจากรัฐบาลสหรัฐอเมริกา ลูกค้าจะช่วยเหลือ Esri ตามสมควรในการสมัครและการได้รับใบอนุญาตการส่งออกถ้าจำเป็น

7.2 ความปลอดภัย Esri ได้ตีพิมพ์การดำเนินงานด้านความปลอดภัยไว้ที่ http://doc.arcgis.com/en/trust/security/security-overview.htm. ลูกค้าอาจอนุญาตให้ Esri มีสิทธิในการเข้าถึงระบบของลูกค้าหรือข้อมูลส่วนบุคคลของลูกค้าหรือบุคคลที่สาม ถ้าการเข้าถึงนั้นมีความจำเป็นต่อการดำเนินการให้บริการของ Esri และถ้า Esri ยอมรับการเข้าถึงดังกล่าวอย่างชัดแจ้ง Esri จะใช้การคุ้มครองในการจัดการ ทางเทคนิค และทางกายภาพตามสมควรเพื่อคุ้มครองข้อมูลดังกล่าวและป้องกันการเข้าถึงโดยไม่ได้รับอนุญาต ลูกค้ามีหน้าที่ในการ (1) ยืนยันว่าการควบคุมด้านความปลอดภัยและความเป็นส่วนตัวที่ได้รับการตีพิมพ์ของ Esri เป็นไปตามข้อกำหนดด้านกฎหมายที่ใช้บังคับทั้งหมดสำหรับการคุ้มครองเนื้อหาของลูกค้า และ (2) อัปโหลดหรือแบ่งปันเนื้อหาของลูกค้าที่ได้รับการควบคุมผ่านบริการคลาวด์เฉพาะเมื่อกฎหมายอนุญาตให้กระทำการดังกล่าวได้ Esri ไม่มีหน้าที่ในการตรวจสอบเนื้อหาของลูกค้าเพื่อรับรองว่าเป็นไปตามกฎหมายที่ใช้บังคับและข้อบังคับ

ข้อ 8-การหยุดชะงัก การปลดและการระงับบริการคลาวด์

8.1 การใช้งานที่ต้องห้าม ลูกค้าไม่สามารถเข้าถึงหรือใช้บริการคลาวด์เพื่อกระทำการดังต่อไปนี้

ก.	สแปม การปลอมตัว หรือทำการฟิชชิ่งอีเมล ส่งอีเมลขยะหรือเนื้อหาที่เป็นการโจมตีหรือใส่ร้าย หรือสะกดรอยตามหรือทำการข่มขู่ว่าจะทำร้ายร่างกาย
ข.	จัดเก็บหรือส่งรหัสที่ประสงค์ร้าย
ค.	ละเมิดต่อกฎหมายหรือข้อบังคับใดๆ
ง.	ละเมิดหรือยักยอกสิทธิของบุคคลภายนอก
จ.	ค้นหา ตรวจสอบ หรือทดสอบความเปราะบางของบริการคลาวด์หรือละเมิดมาตรการด้านความปลอดภัยหรือการพิสูจน์ตัวตนโดยบริการคลาวด์ หรือ
ฉ.	การทดสอบความพร้อม การปฏิบัติงานหรือความสามารถในการทำงานของบริการคลาวด์เพื่อวัตถุประสงค์ในการแข่งขัน

8.2 การหยุดชะงักของบริการ ความล้มเหลวของระบบหรือเหตุการณ์อื่นๆ ที่อยู่นอกเหนือการควบคุมตามสมควรของ Esri อาจทำให้เกิดการหยุดชะงักในการเข้าถึง Online Services ของลูกค้า Esri อาจไม่สามารถให้การแจ้งเตือนล่วงหน้าถึงการหยุดชะงักดังกล่าว

8.3 การลบเนื้อหาของลูกค้า Esri อาจลบหรือเอาส่วนหนึ่งส่วนใดของเนื้อหาของลูกค้าออก หากมีเหตุผลที่เชื่อได้ว่าการอัปโหลดเนื้อหาของลูกค้าหรือการใช้เนื้อหาดังกล่าวร่วมกับระบบคลาวด์ จะถือเป็นการละเมิดข้อตกลงฉบับนี้ Esri จะแจ้งให้ลูกค้าทราบล่วงหน้าก่อนที่จะลบเนื้อหาของลูกค้า หากเป็นการกระทำที่สมเหตุสมผลภายใต้สถานการณ์เหล่านี้ Esri จะตอบสนองต่อการแจ้งลบตามกฎหมาย Digital Millennium Copyright Act โดยเป็นไปตามนโยบายลิขสิทธิ์ของ Esri ซึ่งมีอยู่ที่ http://www.esri.com
/legal/dmca_policy

8.4 การระงับบริการ Esri อาจระงับการเข้าถึงระบบคลาวด์ (1) หากลูกค้าละเมิดข้อตกลงฉบับนี้ในสาระสำคัญและไม่แก้ไขการละเมิดดังกล่าวในเวลาอันสมควร (2) หาก Esri มีเหตุผลอันสมควรเชื่อได้ว่าการใช้บริการคลาวด์ของลูกค้าจะทำให้ Esri เกิดความรับผิดหรือผลลัพธ์ในทางลบแก่ความถูกต้อง ความสามารถในการทำงาน หรือความสามารถในการใช้งานของบริการคลาวด์ (3) เพื่อทำการบำรุงรักษาตามกำหนด (4) เพื่อระงับภัยคุกคามหรือการโจมตีบนบริการคลาวด์ หรือ (5) หากระบบคลาวด์ถูกระงับโดยกฎหมายหรือมีข้อกำหนดในระดับที่ทำให้การดำเนินการให้บริการต่อไปจะก่อให้เกิดความยากลำบากทางการค้า เมื่อเป็นไปได้ Esri จะแจ้งให้ลูกค้าทราบถึงการระงับบริการคลาวด์ล่วงหน้าและให้โอกาสแก่ลูกค้าตามสมควรในการดำเนินมาตรการแก้ไข

Esri จะไม่รับผิดชอบต่อความเสียหาย ความรับผิด ความสูญเสียที่อาจเกิดขึ้นจากการหยุดชะงักหรือการระงับบริการของ Online Services หรือการลบเนื้อหาของลูกค้าตามที่อธิบายไว้ข้างต้น

ข้อ 9-ข้อกำหนดทั่วไป

9.1 การชำระเงิน ลูกค้าจะต้องชำระใบแจ้งหนี้ที่ถูกต้องแต่ละรายการไม่ช้ากว่า 30 วันนับจากวันที่ได้รับและจะต้องส่งการชำระเงินไปยังที่อยู่ที่ระบุไว้ในใบแจ้งหนี้

9.2 ข้อเสนอแนะ Esri อาจใช้ข้อเสนอแนะ คำแนะนำ หรือคำร้องขอใดๆ อย่างอิสระเพื่อการปรับปรุงผลิตภัณฑ์ที่ลูกค้าให้แก่ Esri

9.3 สิทธิบัตร ลูกค้าไม่มีสิทธิที่จะยื่นขอและไม่มีสิทธิอนุญาตให้ผู้ใช้อื่นใดยื่นขอสิทธิบัตรหรือสิทธิทำนองเดียวกันทั่วโลก หากเป็นสิทธิที่อาศัยหรือได้ผนวกผลิตภัณฑ์ใดๆ ของ Esri ไว้ ข้อห้ามเกี่ยวกับการจดทะเบียนสิทธิบัตรดังที่ระบุไว้อย่างชัดเจนนี้จะไม่มีผลบังคับใช้กับซอฟต์แวร์และเทคโนโลยีของลูกค้า ยกเว้นในกรณีที่ผลิตภัณฑ์หรือส่วนหนึ่งส่วนใดของผลิตภัณฑ์ เป็นส่วนหนึ่งในข้ออ้างสิทธิหรือเป็นวิธีที่ดีที่สุดสำหรับการประดิษฐ์ภายในคำขอจดทะเบียนสิทธิบัตรหรือการขอจดทะเบียน ในทำนองเดียวกัน

9.4 ภาษีและค่าธรรมเนียมการขนส่ง ค่าธรรมเนียมที่แจ้งให้กับลูกค้าไม่รวมถึงค่าภาษีและค่าธรรมเนียมอื่นๆ ทั้งหมดที่ใช้บังคับอันรวมถึงแต่ไม่จำกัดเพียงค่าภาษีการขาย ภาษีการใช้ หรือภาษีมูลค่าเพิ่ม (VAT) ภาษีศุลกากร และค่าใช้จ่ายในการขนส่งและดำเนินการ

9.5 การตรวจสอบการปฏิบัติตามลูกค้าจะต้องเก็บรักษาบันทึกที่ถูกต้องและสมบูรณ์ รวมถึงบัญชีที่เกี่ยวกับการปฏิบัติตามหน้าที่ตามข้อตกลงฉบับนี้ Esri หรือผู้จัดจำหน่ายที่ได้รับอนุญาตอาจดำเนินการตรวจสอบการปฏิบัติตามของบันทึกและบัญชีได้โดยมีการบอกกล่าวเป็นลายลักษณ์อักษรไม่น้อยกว่า 7 วันทำการ หรืออาจแต่งตั้งบุคคลอิสระภายนอกเพื่อดำเนินการตรวจสอบการปฏิบัติตามดังกล่าวในนามของบริษัท ลูกค้าจะต้องทำการแก้ไขการไม่ปฏิบัติตามที่พบในระหว่างการตรวจสอบการปฏิบัติตามโดยทันที ทั้ง Esri และผู้จัดจำหน่ายของ Esri จะไม่สามารถดำเนินการตรวจสอบการปฏิบัติตามของลูกค้าภายใน 12 เดือนหลังจากมีข้อสรุปการตรวจสอบการปฏิบัติตาม ในกรณีที่ไม่ปรากฎว่ามีการไม่ปฏิบัติตามที่เป็นสาระสำคัญของลูกค้า

9.6 ข้อห้ามยกเว้นแบบปริยาย ความล้มเหลวของฝ่ายใดฝ่ายหนึ่งในการบังคับใช้ข้อกำหนดของข้อตกลงฉบับนี้จะไม่ถือว่าเป็นการยกเลิกข้อกำหนด หรือสละสิทธิ์ของฝ่ายดังกล่าวในการบังคับใช้ข้อกำหนดอื่นๆ ต่อไป

9.7 ความสามารถแบ่งส่วนได้ คู่สัญญาตกลงว่า ถ้าข้อกำหนดใดๆ ของข้อตกลงฉบับนี้ถูกกำหนดว่าใช้ไม่ได้ด้วยเหตุผลใดๆ ข้อกำหนดดังกล่าวจะถูกยกเว้นเฉพาะในขอบเขต ที่จำเป็นเพื่อให้บังคับใช้ได้ตามเจตนาในภาษานั้น

9.8 ผู้สืบทอดและผู้มอบหมาย ลูกค้าจะต้องไม่มอบหมาย ให้ใบอนุญาตต่อ หรือโอนสิทธิของลูกค้า หรือโอนภาระความรับผิดชอบของลูกค้าภายใต้ข้อตกลงฉบับนี้ โดยไม่ได้รับความเห็นชอบล่วงหน้าเป็นลายลักษณ์อักษรจาก Esri และตัวแทนจำหน่ายที่ได้รับอนุญาต และการพยายามที่จะทำเช่นนั้นโดยไม่ได้รับความเห็นชอบจะทำให้ใบอนุญาตถือเป็นโมฆะ ข้อตกลงฉบับนี้จะผูกพันผู้สืบทอดและผู้มอบหมายของแต่ละฝ่ายให้ปฏิบัติตามข้อตกลงฉบับนี้ อย่างไรก็ตาม ผู้รับจ้างที่ทำสัญญากับรัฐบาลเพื่อส่งมอบผลิตภัณฑ์ อาจมอบหมายสิทธิ์ภายใต้ข้อตกลงฉบับนี้และผลิตภัณฑ์ที่ได้รับสำหรับการส่งมอบให้กับลูกค้าที่เป็นรัฐบาล โดยการแจ้งอย่างเป็นลายลักษณ์อักษรแก่ Esri โดยมีเงื่อนไขว่าลูกค้าที่เป็นรัฐบาลยอมรับในเงื่อนไขของข้อตกลงฉบับนี้

9.9 ข้อตกลงที่ยังมีผลบังคับ อภิธานศัพท์และข้อกำหนดในข้อ 3, 4, 5 และ 9 ของข้อกำหนดและเงื่อนไขทั่วไปเหล่านี้จะยังมีผลบังคับแม้ข้อตกลงฉบับนี้จะหมดอายุหรือยุติไป

9.10 ลูกค้าที่เป็นรัฐบาลสหรัฐอเมริกา ผลิตภัณฑ์เป็นสินค้าที่ได้รับการพัฒนาโดยใช้ค่าใช้จ่ายของเอกชน และจัดหาให้แก่ลูกค้าภายใต้ข้อตกลงฉบับนี้ หากลูกค้าเป็นหน่วยงานหรือผู้รับจ้างของรัฐบาลสหรัฐอเมริกา ทาง Esri ให้สิทธิการใช้งานหรือให้การสมัครเป็นสมาชิกแก่ลูกค้าโดยเป็นไปตามข้อตกลงฉบับนี้ภายใต้ FAR ส่วนย่อย 12.211/12.212 หรือ DFARS ส่วนย่อย 227.7202 Esri Data และ Online Services ได้รับสิทธิการใช้งานหรือเป็นสมาชิกภายใต้นโยบาย 227.7202 DFARS ส่วนย่อยเดียวกัน กับซอฟต์แวร์คอมพิวเตอร์เชิงพาณิชย์สำหรับการจัดซื้อภายใต้ DFARS ผลิตภัณฑ์จะอยู่ภายใต้ข้อจำกัดต่างๆ และข้อตกลงฉบับนี้ที่ใช้บังคับอย่างเข้มงวดกับการใช้ การแก้ไข ประสิทธิภาพ การทำสำเนา การออกจำหน่าย การแสดง หรือการเปิดเผยผลิตภัณฑ์ของลูกค้า ข้อกำหนดของข้อตกลงที่ไม่สอดคล้องกับข้อบังคับของรัฐบาลกลางจะไม่มีผลบังคับใช้ ลูกค้าที่เป็นรัฐบาลสหรัฐอเมริกาอาจถ่ายโอนซอฟต์แวร์ไปยังอุปกรณ์ใดๆ ซึ่งได้รับโอนคอมพิวเตอร์ที่ติดตั้งซอฟต์แวร์ดังกล่าวไว้ หากศาล อนุญาโตตุลาการ หรือคณะกรรมการบริหาร พิจารณาให้ลูกค้าที่เป็นรัฐบาลสหรัฐอเมริกามีสิทธิมากกว่าในส่วนใดๆ ของผลิตภัณฑ์ ตามกฎหมายการจัดซื้อมหาชนที่เกี่ยวข้อง สิทธิ์ดังกล่าวจะครอบคลุมเฉพาะส่วนที่ได้รับผลกระทบเท่านั้น

9.11 กฎหมายที่ใช้บังคับ กฎหมายของรัฐบาลกลางของสหรัฐอเมริกาและกฎหมายของรัฐแคลิฟอเนียจะใช้บังคับกับข้อตกลงนี้ ยกเว้นการเลือกหลักกฎหมายที่เกี่ยวข้อง ข้อตกลงฉบับนี้ไม่อยู่ภายใต้สนธิสัญญาสหประชาชาติเกี่ยวกับสัญญาว่าด้วยการจำหน่ายสินค้าระหว่างประเทศ

9.12การระงับข้อพิพาท คู่สัญญาจะต้องใช้กระบวนการระงับข้อพิพาทดังต่อไปนี้

ก.การปลดเปลื้องภาระ คู่สัญญาฝ่ายใดฝ่ายหนึ่งมีสิทธิที่จะร้องขอคำสั่งคุ้มครองชั่วคราว การปฏิบัติโดยเฉพาะเจาะจง หรือการปลดเปลื้องภาระในศาลที่มีเขตอำนาจ โดยปราศจากข้อกำหนดในการวางหลักประกันหรือการพิสูจน์การบาดเจ็บเพื่อเป็นเงื่อนไขในการบรรเทา
ข.หน่วยงานของรัฐบาลสหรัฐอเมริกา ข้อตกลงฉบับนี้อยู่ภายใต้พระราชบัญญัติข้อพิพาทในสัญญาปี 1978 (Contract Disputes Act) ฉบับที่ได้รับการแก้ไข (41 USC 601-613)
ค.หน่วยงานของรัฐบาลอื่น Esri จะปฏิบัติตามการระงับข้อพิพาทที่เป็นข้อบังคับภายใต้กฎหมายที่มีผลใช้บังคับ
ง.อนุญาโตตุลาการ นอกจากที่ระบุไว้ข้างต้น คู่สัญญาจะต้องยินยอมส่งข้อพิพาทให้กับอนุญาโตตุลาการเพื่อระงับข้อพิพาทที่เกิดขึ้นจากหรือเกี่ยวข้องกับข้อตกลงฉบับนี้ และไม่สามารถระงับได้ด้วยการไกล่เกลี่ย หากลูกค้าอยู่ในสหรัฐอเมริกาหรือในเขตแดนหรือในพื้นที่โดยรอบ กฎเกณฑ์สำหรับอนุญาโตตุลาการพาณิชย์ของสมาคมอนุญาโตตุลาการของสหรัฐอเมริกาจะควบคุมกระบวนพิจารณาของอนุญาโตตุลาการ หากลูกค้าอยู่นอกสหรัฐอเมริกา กฎเกณฑ์สำหรับอนุญาโตตุลาการของหอการค้าระหว่างประเทศจะใช้บังคับกับกระบวนพิจารณา คู่สัญญาจะเลือกอนุญาโตตุลาการหนึ่งรายโดยเป็นไปตามกฎเกณฑ์สำหรับอนุญาโตตุลาการที่ใช้บังคับ ภาษาที่ใช้ในกระบวนพิจารณาของอนุญาโตตุลาการจะต้องเป็นภาษาอังกฤษ การพิจารณาของอนุญาโตตุลาการจะทำขึ้นในสถานที่ที่ตกลงกันไว้ คู่สัญญาฝ่ายใดฝ่ายหนึ่งจะต้องแสดงเอกสารหลักฐานหรือเป็นพยานในเรื่องที่เกี่ยวข้องกับการโต้แย้ง หากมีการร้องขอโดยอีกฝ่าย

9.13 เหตุสุดวิสัย คู่สัญญาจะไม่ต้องรับผิดต่อการไม่ปฏิบัติตามหรือความล่าช้าในการปฏิบัติตามข้อตกลงฉบับนี้ ในระหว่างที่การไม่ปฏิบัติตามหรือความล่าช้าดังกล่าวเกิดขึ้นจากสาเหตุที่อยู่นอกเหนือความควบคุมตามสมควรของคู่สัญญา สาเหตุดังกล่าวอาจรวมถึงแต่ไม่จำกัดเพียงภัยธรรมชาติ สงคราม การหยุดงานประท้วงหรือข้อพิพาทแรงงาน การโจมตีทางไซเบอร์ ข้อบังคับ คำสั่งของรัฐบาล หรือเหตุการณ์ที่เป็นเหตุสุดวิสัยอื่นใด

9.14 ผู้รับจ้างอิสระ Esri เป็นและจะยังคงเป็นผู้รับจ้างอิสระไม่ว่าในเวลาใด ข้อตกลงฉบับนี้ไม่มีส่วนใดที่ก่อให้เกิดความสัมพันธ์แบบนายจ้าง/ลูกค้า ตัวการ/ตัวแทน หรือกิจการร่วมค้าระหว่าง Esri หรือผู้จัดจำหน่ายที่ได้รับอนุญาตของ Esri และลูกค้า ไม่มีคู่สัญญาฝ่ายใดมีอำนาจในการเข้าทำสัญญาในนามของคู่สัญญาอีกฝ่ายหรือกระทำโดยประการอื่นใดในนามของคู่สัญญาอีกฝ่าย

9.15 คำบอกกล่าว ลูกค้าอาจส่งคำบอกกล่าวที่จำเป็นภายใต้ข้อตกลงนี้ไปยัง Esri ตามที่อยู่ดังต่อไปนี้

Environmental Systems Research Institute, Inc.
Attn: Contracts & Legal Department
380 New York Street
Redlands, CA 92373-8100
USA

Tel.: 909-793-2853
Email: LegalNotices@esri.com
เอกสารเพิ่มเติม 1
ข้อกำหนดในการใช้งานเฉพาะผลิตภัณฑ์
(E300 09/22/2016)

ซอฟต์แวร์

ตารางต่อไปนี้ระบุข้อกำหนดในการใช้งานเพิ่มเติมที่ใช้กับซอฟต์แวร์ที่เฉพาะเจาะจง รายการผลิตภัณฑ์แต่ละรายการระบุเชิงอรรถหนึ่งที่หรือมากกว่านั้นที่ใช้กับผลิตภัณฑ์ดังกล่าว เชิงอรรถเหล่านี้เป็นส่วนเสริมของข้อกำหนดของข้อตกลงฉบับนี้ คำจำกัดความสำหรับแต่ละเชิงอรรถเป็นไปตามตาราง หากไม่ได้ระบุไว้เป็นอย่างอื่นในเอกสารการสั่งซื้อที่เกี่ยวข้อง ส่วนขยายของซอฟต์แวร์จะเป็นไปตามขอบเขตการใช้งานเดียวกับการใช้งานที่ได้รับอนุญาตสำหรับซอฟต์แวร์นั้น

ผลิตภัณฑ์เดสก์ทอป
▪	ArcGIS Desktop (Advanced, Standard, or Basic) (26)
▪	ArcGIS Earth (65)
▪	ArcGIS Explorer Desktop (20)
▪	ArcGIS for AutoCAD (20)
▪	ArcPad (13)
▪	ArcReader (20)
▪	ArcGIS for Windows Mobile (15; 54)
▪	ArcGIS สำหรับการใช้ส่วนบุคคล (3, 26)

ผลิตภัณฑ์เซิร์ฟเวอร์
▪	ArcGIS Enterprise
-	Standard หรือ Advanced (21; 31)
-	Workgroup Standard or Advanced (21; 28; 29; 30; 32 )
-	ArcGIS GIS Server (Standard or Advanced) (31)
-	ArcGIS GIS Server Basic (39)
-	ArcGIS GIS Server Workgroup (Standard or Advanced) (28; 29; 30; 32 )
-	ArcGIS GIS Server Workgroup Basic (39)
-	ฟังก์ชั่นขยาย ArcGIS GIS Server
-	ArcGIS Maritime: Server (2)
-	ArcGIS Image Server, ArcGIS GeoEvent Server, ArcGIS GeoAnalytics Server (4)
▪	Esri Business Analyst Server
-	Workgroup (28; 29; 30; 31; 39)
-	Enterprise (31; 39)
▪	World Geocoder for ArcGIS Basic (67)
เครื่องมือสำหรับนักพัฒนา
▪	AppStudio for ArcGIS Standard (11, 16, 19)
▪	ArcGIS Runtime SDK for Android, iOS, Java, Mac OS X, Microsoft .NET Framework (Windows [desktop], Windows Phone, Windows Store), Qt, or WPF (16; 19)
▪	ArcGIS Runtime Standard Level for Android, iOS, Java, Mac OS X, Microsoft .NET Framework (Windows [desktop], Windows Phone, Windows Store), Qt, or WPF (15; 18)
▪	ArcGIS Engine Developer Kit และฟังก์ชั่นขยาย (16, 19;22, 26)
▪	ArcGIS Engine for Windows/Linux and Extensions (15; 22; 26)
▪	ArcGIS Web Mapping (รวมถึง ArcGIS API for JavaScript/HTML5, ArcGIS API for Flex, ArcGIS API for Microsoft Silverlight) (15; 16; 64; 66)
▪	การเป็นสมาชิกสำหรับนักพัฒนา ArcGIS(24; 26)
▪	Esri File Geodatabase API (47)

อื่นๆ
▪	Navigator for ArcGIS (14)

 เชิงอรรถ:

1.	สงวนสิทธิ์
2.	ห้ามใช้ใน 	การนำทาง	.
3.	ให้สิทธิการใช้สำหรับการใช้งานส่วนบุคคลเท่านั้น
4.	เมื่อใช้กับ ArcGIS Enterprise Workgroup
-	จำกัดเพียงเซิร์ฟเวอร์สี่แกน 1 เครื่อง
-	สามารถติดตั้งบนเครื่องที่แยกต่างหากได้
	5-10.	สงวนสิทธิ์
11.	แอบพลิเคชั่นที่สร้างด้วย AppStudio for ArcGIS Standard จะอยู่ภายใต้ข้อตกลงในการใช้ของ ArcGIS Runtime Standard Level
12.	สงวนสิทธิ์
13.	"สิทธิการใช้งานคู่" หมายถึงซอฟต์แวร์อาจจะถูกติดตั้งบนเครื่องคอมพิวเตอร์เดสก์ทอป และถูกใช้ในเวลาเดียวกันกับเครื่องพีดีเอ (PDA) หรือคอมพิวเตอร์มือถือ ตราบใดที่ในแต่ละครั้งมีบุคคลเพียงคนเดียวใช้ซอฟต์แวร์ดังกล่าว
14.	อาจนำไปใช้เพื่อวัตถุประสงค์ในการนำทาง
15.	ให้สิทธิการใช้สำหรับการนำไปใช้
16.	ลูกค้าสามารถใช้ SDK หรือ API เพื่อสร้างแอปพลิเคชั่นมูลค่าเพิ่มและเผยแพร่ และให้สิทธิการใช้งานเพื่อให้ผู้ใช้ของตนสามารถใช้แอปพลิเคชั่นมูลค่าเพิ่มเหล่านั้นในที่ใดก็ตามที่ไม่ถูกห้ามภายใต้ข้อบังคับด้านการส่งออก
17.	สงวนสิทธิ์
18.	สิทธิการใช้งานสำหรับการนำไปใช้นั้นใช้ได้สำหรับหนึ่งแอปพลิเคชั่นมูลค่าเพิ่มต่อหนึ่งเครื่องคอมพิวเตอร์สำหรับแอปพลิเคชั่นแบบสแตนด์อะโลน
19.	ห้ามใช้สิทธิการใช้สำหรับการพัฒนาแอปพลิเคชั่นบนอินเทอร์เน็ตหรือแอปพลิเคชั่นมูลค่าเพิ่มบนเซิร์ฟเวอร์
20.	 ลูกค้าสามารถทำสำเนาและเผยแพร่ซอฟต์แวร์ได้โดยทำตามเงื่อนไขดังต่อไปนี้:

ก.	ซอฟต์แวร์ต้องได้รับการทำสำเนาและเผยแพร่ทั้งชุด
ข.	ผู้รับอนุญาตอาจทำสำเนาและเผยแพร่ซอฟต์แวร์ได้ โดยทำตามเงื่อนไขดังต่อไปนี้อย่างครบถ้วน
ค.	ลิขสิทธิ์และเครื่องหมายการค้าทั้งหมด ได้รับการทำสำเนา และ
ง.	ไม่มีการคิดค่าธรรมเนียมอันเนื่องมาจากการใช้ซอฟต์แวร์

21.	ลูกค้าอาจสร้างแอปพลิเคชั่นมูลค่าเพิ่มเพื่อให้ผู้ใช้ที่มีชื่อของลูกค้าใช้งาน ลูกค้าไม่สามารถฝังข้อมูลประจำตัวของผู้ใช้ที่มีชื่อลงในแอปพลิเคชั่นมูลค่าเพิ่มได้ ลูกค้าไม่สามารถฝังหรือใช้ข้อมูลประจำตัวในการเข้าสู่ระบบของแอปในแอปพลิเคชั่นมูลค่าเพิ่ม แอปพลิเคชั่นมูลค่าเพิ่มต้องใช้ข้อมูลประจำตัวในการเข้าสู่ระบบของผู้ใช้ที่มีชื่อ
22.	ก.	ผู้ใช้งาน ต้องมีสิทธิการใช้ในซอฟต์แวร์ ArcGIS Engine สำหรับ Windows/Linux หรือซอฟต์แวร์ ArcGIS Desktop อื่นๆ (Basic, Standard หรือ Advanced) เพื่อให้ได้รับสิทธิ์ในการประมวลผลแอปพลิเคชั่น ArcGIS Engine บนคอมพิวเตอร์ 1 เครื่อง และ
ข.	ต้องไม่ใช้ฟังก์ชั่นขยาย ArcGIS Engine สำหรับ Windows/Linux ร่วมกับซอฟต์แวร์ ArcGIS Desktop เพื่อประมวลผลแอปพลิเคชั่นมูลค่าเพิ่ม ArcGIS Engine ผู้ใช้งานเดี่ยวสามารถมีแอปพลิเคชั่นมูลค่าเพิ่ม ArcGIS Engine หลายตัวติดตั้งอยู่บนคอมพิวเตอร์ 1 เครื่อง และใช้โดยผู้ใช้คนนั้นเท่านั้น
23.	สงวนสิทธิ์
24.	ซอฟต์แวร์ สามารถถูกนำไปใช้เฉพาะเพื่อวัตถุประสงค์ในการพัฒนา การทดสอบ และการสาธิตแอปพลิเคชั่นมูลค่าเพิ่มต้นแบบ และสร้างแคชแผนที่เท่านั้น แอปพลิเคชั่นมูลค่าเพิ่มและแคชแผนที่สามารถนำไปใช้กับเซิร์ฟเวอร์สำหรับทดสอบและนำไปใช้ ArcGIS Enterprise ซอฟต์แวร์และข้อมูลสามารถติดตั้งบนเครื่องคอมพิวเตอร์หลายเครื่องสำหรับการใช้โดยผู้สมัครสมาชิกที่เป็นนักพัฒนา ArcGIS ที่มีการเป็นสมาชิกแบบขยายหรือแผนที่สูงกว่า โดยมีการให้สิทธิการใช้งานสำหรับซอฟต์แวร์เป็นแบบสิทธิการใช้งานเดี่ยว
25.	สงวนสิทธิ์
26.	ฐานข้อมูลภูมิสารสนเทศของรุ่นส่วนบุคคลมีการจำกัดข้อมูลของลูกค้าไว้ที่ 10 กิกะไบต์
27.	สงวนสิทธิ์
28.	การใช้งานพร้อมกันของผู้ใช้ในแอปพลิเคชั่นที่นอกเหนือไปจากแอปพลิเคชั่น ArcGIS Enterprise Workgroup หรือ ArcGIS GIS Server Workgroup นั้นจำกัดไว้ที่ 10 ราย ข้อจำกัดนี้รวมถึงการใช้งานซอฟต์แวร์ ArcGIS Desktop ซอฟต์แวร์ ArcGIS Engine และแอปพลิเคชั่นของบุคคลที่สามที่เชื่อมต่อโดยตรงกับฐานข้อมูลภูมิสารสนเทศใดๆ ของ ArcGIS Enterprise Workgroup หรือ ArcGIS GIS Server Workgroup ไม่มีการจำกัดจำนวนของการเชื่อมต่อจากเว็บแอปพลิเคชั่น
29.	ซอฟต์แวร์นี้สามารถใช้ได้เฉพาะกับ SQL Server Express เวอร์ชั่นที่รองรับเท่านั้น เวอร์ชั่นที่รองรับถูกระบุไว้พร้อมกับข้อกำหนดระบบสำหรับผลิตภัณฑ์บนเว็บไซต์ของ Esri
30.	การใช้งานถูกจำกัดจำนวนข้อมูลสูงสุดของลูกค้าไว้ที่ 10 กิกะไบต์
31.	 	 ลูกค้าอาจติดตั้งซอฟต์แวร์ Esri Server สำรองเพื่อการดำเนินการ	เฟลโอเวอร์ แต่ซอฟต์แวร์สำรองจะใช้งานได้เฉพาะในระหว่างที่ไซต์หลักไม่มีการทำงานเท่านั้น (การเฟลโอเวอร์แบบกระทำ-รับการกระทำ) การติดตั้งซอฟต์แวร์สำรองจะต้องไม่มีการใช้งาน ยกเว้นในช่วงการบำรุงรักษาระบบและการอัปเดตฐานข้อมูล ในขณะที่ไซต์หลักหรือไซต์สำรองอื่นๆ ยังคงทำงานอยู่
32.	ไม่อนุญาตให้ติดตั้งซอฟต์แวร์สำรองเพื่อการดำเนินการเฟลโอเวอร์ (Failover)
33-38.	สงวนสิทธิ์
39.	ไม่อนุญาตให้ใช้ฟังก์ชั่นการแก้ไขใดๆ ที่ให้มาพร้อมกับ ArcGIS GIS Server กับ ArcGIS GIS Server Basi (Workgroup หรือ Enterprise)
40-46.	สงวนสิทธิ์
47.	ลูกค้าสามารถพัฒนาและเผยแพร่แอปพลิเคชั่นมูลค่าเพิ่มที่ใช้ Esri File Geodatabase API ให้กับผู้ใช้งานของลูกค้าได้
48-53.	สงวนสิทธิ์
54.	ArcGIS for Windows Mobile Deployments ได้รับอนุญาตเพื่อใช้กับแอปพลิเคชั่น ArcGIS Enterprise (Advanced or Standard), ArcGIS Enterprise Workgroup (Advanced), ArcGIS Desktop (Advanced, Standard, Basic) และแอปพลิเคชั่นมูลค่าเพิ่ม ArcGIS Engine
55-63.	สงวนสิทธิ์
64.	ต้องใช้แอปพลิเคชั่นมูลค่าเพิ่มสำหรับการใช้เว็บที่เกี่ยวข้องกับผลิตภัณฑ์อื่นๆ ของ Esri นอกจากนั้นยังสามารถใช้เทคโนโลยีของบุคคลที่สามที่เกี่ยวข้องกับแอปพลิเคชั่นมูลค่าเพิ่มตราบที่ใช้งานแอปพลิเคชั่นมูลค่าเพิ่มที่เกี่ยวข้องกับผลิตภัณฑ์อื่นๆ ของ Esri
65.	สามารถใช้ร่วมกับผลิตภัณฑ์อื่นของ Esri เท่านั้น เทคโนโลยีของบุคคลที่สามอาจนำมาใช้ร่วมกับ ArcGIS Earth ได้ตราบใดที่นำ ArcGIS Earth มาใช้ร่วมกับผลิตภัณฑ์อื่นของ Esri
66.	สำหรับแอปพลิเคชั่นบนเดสก์ทอป สิทธิการใช้แต่ละรายการใช้กับองค์กรแต่ละแห่ง คำว่าองค์กรมีความหมายเทียบเท่ากับชื่อโดเมนหลักที่มีลักษณะเฉพาะซึ่งได้ลงทะเบียนไว้แล้ว เพื่อวัตถุประสงค์ของสิทธิการใช้งานฉบับนี้ โดเมนคือชื่อโดเมน Internet ที่ได้ลงทะเบียนไว้กับผู้รับจดทะเบียนชื่อโดเมน ยกตัวอย่างเช่น ในกรณีของ example.com นั้น example.com คือชื่อโดเมนที่เป็นเอกลักษณ์ซึ่งได้ลงทะเบียนไว้แล้ว ในทำนองเดียวกัน ในกรณี example.com.xx โดยที่ xx คือรหัสประเทศที่ลงทะเบียนไว้ คำว่า example.com.xx คือชื่อโดเมนหลักที่เป็นเอกลักษณ์ซึ่งได้ลงทะเบียนไว้แล้ว พนักงานใดๆ ก็ตามภายในองค์กรซึ่งมีชื่อโดเมนหลักที่เป็นเอกลักษณ์ที่ได้ลงทะเบียนไว้ แล้วจะสามารถใช้แอปพลิเคชั่นบนเดสก์ทอปได้ องค์กรสามารถสร้างและใช้งานแอปพลิเคชั่นเป็นการภายในได้โดยไม่จำกัดจำนวน
67.	รหัสภูมิศาสตร์จะถูกจำกัดที่ 250,000,000 ต่อการเป็นสมาชิกรายปี
 ONLINE SERVICES

ตารางต่อไปนี้ระบุข้อกำหนดในการใช้งานเพิ่มเติมที่ใช้กับ Online Service ที่เฉพาะเจาะจง รายการผลิตภัณฑ์แต่ละรายการระบุเชิงอรรถหนึ่งที่หรือมากกว่านั้นที่ใช้กับผลิตภัณฑ์ดังกล่าว คำจำกัดความสำหรับแต่ละเชิงอรรถเป็นไปตามตาราง หากไม่ได้ระบุไว้เป็นอย่างอื่นในเอกสารการสั่งซื้อที่เกี่ยวข้อง ส่วนขยายของซอฟต์แวร์จะเป็นไปตามขอบเขตการใช้งานเดียวกับการใช้งานที่ได้รับอนุญาตสำหรับซอฟต์แวร์นั้น

▪	การเป็นสมาชิก ArcGIS Online มีพร้อมให้ใช้ผ่านทางโปรแกรมการขายหลายรายการดังนี้

-	โปรแกรมสำหรับการขายปลีกเพื่อการค้า EA และของรัฐบาล (1; 2; 3; 11; 12; 14; 20)
-	โปรแกรมสำหรับการศึกษา (1; 2; 8; 10; 14; 19)
-	 	 โปรแกรมที่ไม่แสวงหากำไร	 (1; 2; 8; 14; 19; 20)

▪	การเป็นสมาชิกสำหรับการนำไปใช้ของนักพัฒนา ArcGIS Online มีพร้อมให้ใช้ผ่านทาง โปรแกรมการขายหลายรายการดังนี้

-	โปรแกรมสำหรับการขายปลีกเพื่อการค้า EA และของรัฐบาล
	การเป็นสมาชิกฟรี (1; 8; 9; 10; 13; 19; 20)
	การเป็นสมาชิกแบบมีค่าใช้จ่าย (1; 8; 9; 10; 11; 13; 20)
-	โปรแกรมสำหรับการศึกษา, 	NGO	/NPO, สำนักข่าว/สื่อ
	การเป็นสมาชิกฟรี (1; 3; 4; 5; 6; 9; 10; 13; 19)
	การเป็นสมาชิกแบบมีค่าใช้จ่าย (1; 3; 4; 5; 6; 9; 10; 13; 19)
-	โปรแกรมสำหรับ NGO/NPO และสำนักข่าว/สื่อ
	การเป็นสมาชิกฟรี (1; 3; 4; 5; 6; 9; 10; 13; 19; 20)
	การเป็นสมาชิกแบบมีค่าใช้จ่าย (1; 3; 4; 5; 6; 9; 10; 13; 19; 20)

▪	แผนสำหรับสาธารณะ
-	 	 	โปรแกรมสำหรับการขายปลีกเพื่อการค้า, EA, รัฐบาล, NGO/NPO, สำนักข่าวและสื่อ (1; 4; 5; 6; 7; 9; 10; 15; 19; 20)
-	โปรแกรมสำหรับการศึกษา (1; 4; 5; 6; 7; 9; 10; 15; 19)
▪	Esri Business Analyst Online (16)
▪	Esri Business Analyst Online Mobile (16)
▪	Esri Community Analyst (16)
▪	Esri MapStudio (17)

 เชิงอรรถ:

1.	นอกเหนือจากข้อกำหนดการใช้ทั่วไปสำหรับ Online Services:

ก.	ข. ลูกค้าอาจใช้การเป็นสมาชิก Online Services ของ Esri ของลูกค้าเพื่อสร้างแอปพลิเคชั่นมูลค่าเพิ่มสำหรับการใช้งานภายในของลูกค้า
ข.	นอกจากนี้ ลูกค้าอาจจัดหาการเข้าถึงแอปพลิเคชั่นมูลค่าเพิ่มของลูกค้าแก่บุคคลที่สาม โดยเป็นไปตามข้อกำหนดต่อไปนี้:

1.	ลูกค้าอาจอนุญาตให้ผู้ใช้ที่ไม่ระบุชื่อเข้าถึงแอปพลิเคชั่นมูลค่าเพิ่มของลูกค้า
2.	ลูกค้าต้องไม่เพิ่มบุคคลที่สามเป็นผู้ใช้ที่มีชื่อไปยังการเป็นสมาชิก ArcGIS Online ของลูกค้า เพื่อวัตถุประสงค์ในการอนุญาตให้บุคคลที่สามเข้าถึงแอปพลิเคชั่นมูลค่าเพิ่มของลูกค้า ข้อจำกัดนี้ไม่มีผลบังคับใช้กับบุคคลที่สามที่รวมอยู่ภายในคำจำกัดความของผู้ใช้ที่มีชื่อ
3.	ลูกค้าต้องไม่ให้บุคคลที่สามเข้าถึง ArcGIS Online Services ผ่านทางการเป็นสมาชิก ArcGIS Online ของลูกค้า นอกเหนือจากการเข้าถึงโดยผ่านทางแอปพลิเคชั่นมูลค่าเพิ่มของลูกค้า ข้อจำกัดนี้ไม่มีผลบังคับใช้กับบุคคลที่สามที่รวมอยู่ภายในคำจำกัดความของผู้ใช้ที่มีชื่อ
4.	ลูกค้าจะต้องรับผิดชอบแต่เพียงผู้เดียวสำหรับการจัดหาการสนับสนุนด้านเทคนิคสำหรับแอปพลิเคชั่นมูลค่าเพิ่มของลูกค้า
5.	ลูกค้าไม่สามารถลบหรือบดบังเครื่องหมายการค้าหรือโลโก้ที่โดยทั่วไปแล้วจะแสดงขึ้นผ่านการใช้ Online Services โดยไม่ได้รับอนุญาตเป็นลายลักษณ์อักษร ลูกค้าต้องรวมข้อความที่ยอมรับว่าแอปพลิเคชั่นของตนกำลังใช้ Online Services ที่จัดหาโดย Esri หากข้อความไม่ได้แสดงผ่านการใช้ Online Services โดยอัตโนมัติ แนวทางต่างๆ นั้นระบุไว้ในเอกสาร
6.	ลูกค้าไม่สามารถฝังข้อมูลประจำตัวของผู้ใช้ที่มีชื่อลงในแอปพลิเคชั่นมูลค่าเพิ่มได้ ข้อมูลประจำตัวในการเข้าสู่ระบบของแอปสามารถถูกฝังลงในเฉพาะแอปพลิเคชั่นมูลค่าเพิ่มที่ถูกใช้ในการให้การเข้าถึงที่เป็นสาธารณะและไม่ระบุชื่อสู่ ArcGIS Online เท่านั้น ลูกค้าไม่สามารถฝังหรือใช้ข้อมูลประจำตัวในการเข้าสู่ระบบของแอปของ ArcGIS Online ในแอปพลิเคชั่นมูลค่าเพิ่มสำหรับการใช้งานภายใน แอปพลิเคชั่นมูลค่าเพิ่มที่ใช้ภายในต้องใช้ข้อมูลประจำตัวในการเข้าสู่ระบบของผู้ใช้ที่มีชื่อ

ค.	World Geocoding Service: ลูกค้าไม่สามารถจัดเก็บผลลัพธ์รหัสภูมิศาสตร์ที่ได้มาจากบริการนี้โดยปราศจากการเป็นสมาชิก ArcGIS Online
ง.	Infographics Service: ลูกค้าสามารถใช้ข้อมูลที่เข้าถึงได้ผ่านทางบริการนี้เพื่อวัตถุประสงค์ในการแสดงผลเท่านั้น ห้ามมิให้ลูกค้าบันทึกข้อมูลใดๆ ที่เข้าถึงได้ผ่านทางบริการนี้

2.	สามารถนำไปใช้เพื่อวัตถุประสงค์ทางธุรกิจขององค์กรของลูกค้า
3.	สามารถนำไปใช้เพื่อวัตถุประสงค์ในการพัฒนาและการทดสอบขององค์กรของลูกค้า
4.	สามารถนำไปใช้เพื่อวัตถุประสงค์ด้านการสอนในองค์กรการศึกษา
5.	สามารถนำไปใช้เพื่อประโยชน์ขององค์กร NGO/NPO ที่มีคุณสมบัติของลูกค้า
6.	สามารถนำไปใช้เพื่อประโยชน์ขององค์กรด้านข่าวสารหรือสื่อ
7.	สามารถนำไปใช้เพื่อการใช้ส่วนบุคคล
8.	ต้องมีการเผยแพร่แอปพลิเคชั่นมูลค่าเพิ่มของผู้สมัครสมาชิกเพื่อการเข้าถึงโดยสาธารณะ
9.	ไม่สามารถนำไปใช้เพื่อประโยชน์ขององค์กรที่แสวงหากำไรหรือองค์กรรัฐบาล
10.	ลูกค้าไม่ได้รับอนุญาตให้สร้างกลุ่มส่วนตัวหรือเข้าร่วมในกลุ่มส่วนตัว
11.	ลูกค้าอาจให้บุคคลที่สามใช้แอปพลิเคชั่นโดยมีค่าธรรมเนียมได้
12.	ลูกค้าสามารถใช้การเป็นสมาชิกประเภทนี้ในการสร้างกลุ่มหรือเข้าร่วมในกลุ่มส่วนตัว
13.	การเป็นสมาชิกแต่ละรายจะถูกจำกัดอยู่ที่ธุรกรรมสำหรับแผนที่ฐาน 1,000,000 รายการ และการทำธุรกรรมค้นหาทางภูมิศาสตร์ได้ 1,000,000 รายการต่อเดือนร่วมกับการเป็นสมาชิกของลูกค้า "ธุรกรรม" มีความหมายตามคำจำกัดความที่ระบุไว้ในเอกสารที่ ArcGIS Resources ที่ http://links.esri.com/agol/transactiondef
14.	การเป็นสมาชิกแต่ละรายจะถูกจำกัดที่ธุรกรรมสำหรับแผนที่ฐานแบบรวมและการค้นหาทางภูมิศาสตร์ 50,000,000 รายการต่อเดือน "ธุรกรรม" มีความหมายตามคำจำกัดความที่ระบุไว้ในเอกสารที่ ArcGIS Resources ที่ http://links.esri.com/agol/transactiondef
15.	สามารถอนุญาตให้นักเรียนที่ลงทะเบียนแล้วของสถาบันการศึกษาสามารถเข้าถึงโดยตรงสู่ Online Services และแบ่งปันการเป็นสมาชิกเดี่ยวระหว่างนักเรียนมากกว่าหนึ่งคน เพื่อวัตถุประสงค์ในการสอนเท่านั้น
16.	ลูกค้าไม่สามารถแสดงผลหรือประกาศรายงานและแผนที่ของ Esri Business Analyst Online หรือ Community Analyst บนเว็บไซต์ภายนอกของลูกค้ารวมกันเกินกว่า 100 รายการ
17.	ลูกค้าอาจสร้าง แสดงในที่สาธารณะ และเผยแพร่แผนที่ในรูปเอกสารฉบับพิมพ์และรูปแบบอิเล็กทรอนิกส์แบบคงที่ เพื่อวัตถุประสงค์ในการรายงานข่าว โดยเป็นไปตามข้อจำกัดสำหรับ ArcGIS Online Data
18.	สงวนสิทธิ์
19.	ลูกค้าไม่สามารถอนุญาตให้บุคคลที่สามใช้แอปพลิเคชั่นโดยมีค่าธรรมเนียมได้
20.	ผู้รับอนุญาตไม่ได้รับอนุญาตให้เป็นผู้รับอนุญาตสำหรับบุคคลที่สามหรือในนามของบุคคลที่สาม

